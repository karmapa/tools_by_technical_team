<pb id="13.203a"/>
དང་། བཞག་པའི་རྡུལ་དང་། མ་བཞག་པའི་རྡུལ་དང་རྡུལ་གྱི་རྡུལ་དང་ལྔའོ། །གཞན་ཡང་རྡུལ་རྣམ་པ་ལྔ་སྟེ། བཟའ་བའི་རྡུལ་དང་། བཏུང་བའི་རྡུལ་དང་། གོས་ཀྱི་རྡུལ་དང་། མེ་ཏོག་གི་རྡུལ་དང་། འབྲས་བུའི་རྡུལ་ཏེ། 
མངོན་པར་གསལ་བ་མེད་པ་ན་དེ་ཐམས་ཅད་ཀྱང་རུང་བ་ཡིན་གྱིས། ཐེ་ཚོམ་དུ་མ་བྱེད་པར་ཟོ་ཤིག །རྐྱང་པའི་སྒོ་བཞི་པའི་མདོའི་ཚིགས་སུ་བཅད་པ་བཅུ་པའོ། །རྐྱང་པའི་སྒོ་རྣམས་རྫོགས་སྷོ།།              །། 
<head n="2" t="འདུལ་བ་གཞུང་དམ་པ་ལས་གཏམ་གྱི་དངོས་པོ་བཤད་པ།" type="shepa" lv="8.27.10" zh="13.471"/>འདུལ་བ་གཞུང་དམ་པ། <bampo n="8.44" zh="13.471"/>བམ་པོ་བཞི་བཅུ་རྩ་བཞི་པ། ནོངས་པ་དམིགས་པ་ཞེས་བགྱི་འམ། མི་དམིགས་པ་ཞེས་བགྱི། གསུངས་པ། ཉེས་པ་མི་དམིགས་པ་ཞེས་བྱའོ། །ནོངས་པ་གཟུགས་མཆིས་པ་ཞེས་བགྱི་
འམ། གཟུགས་མ་མཆིས་སོ་ཞེས་བགྱི། གསུངས་པ། ཉེས་པ་གཟུགས་མེད་པ་ཞེས་བྱའོ། །ནོངས་པ་བསྟན་དུ་མཆིས་པ་ཞེས་བགྱི་འམ། བསྟན་དུ་མ་མཆིས་པ་ཞེས་བགྱི། གསུངས་པ། ཉེས་པ་བསྟན་དུ་མེད་པ་ཞེས་
བྱའོ། །ནོངས་པ་བར་དུ་ཐོགས་པ་དང་བཅས་པ་ཞེས་བགྱི་འམ། བར་དུ་ཐོགས་པ་དང་བཅས་པ་ཞེས་མི་བགྱི། གསུངས་པ། ཉེས་པ་བར་དུ་ཐོགས་པ་དང་བཅས་པ་ཞེས་མི་བྱའོ། །ནོངས་པ་ཟག་པ་དང་བཅས་པ་ཞེས་
བགྱི་འམ། ཟག་པ་མ་མཆིས་པ་ཞེས་བགྱི། གསུངས་པ། ཉེས་པ་ཟག་པ་དང་བཅས་པ་ཞེས་བྱའོ། །ནོངས་པ་འདུས་བྱས་ཞེས་བགྱི་འམ། འདུས་མ་བྱས་ཞེས་བགྱི། གསུངས་པ། ཉེས་པ་འདུས་བྱས་ཞེས་བྱའོ། །
ནོངས་པ་འཇིག་རྟེན་པ་ཞེས་བགྱི་འམ། འཇིག་རྟེན་ལས་འདས་པ་ཞེས་བགྱི། གསུངས་པ། ཉེས་པ་འཇིག་རྟེན་པ་ཞེས་བྱའོ། །ནོངས་པ་ཕུང་པོར་གཏོགས་པ་ཞེས་བགྱི་འམ། མ་གཏོགས་པ་ཞེས་བགྱི། 
གསུངས་པ། ཉེས་པ་ཕུང་པོར་གཏོགས་པ་ཞེས་བྱའོ། །ནོངས་པ་ཁམས་སུ་གཏོགས་པ་ཞེས་བགྱི་འམ། ཁམས་སུ་མི་གཏོགས་པ་ཞེས་བགྱི། གསུངས་པ། ཉེས་པ་ཁམས་སུ་གཏོགས་པ་ཞེས་
<pb id="13.203b"/>
བྱའོ། །ནོངས་པ་བཟུང་བ་ཞེས་བགྱི་འམ། མ་བཟུང་བ་ཞེས་བགྱི། གསུངས་པ། ཉེས་པ་མ་བཟུང་བ་ཞེས་བྱའོ། །ནོངས་པ་ལུང་བསྟན་པ་ཞེས་བགྱི་འམ། ལུང་མ་བསྟན་པ་ཞེས་བགྱི། གསུངས་པ། ཉེས་པ་ལུང་བསྟན་པ་
ཞེས་ཀྱང་བྱ། ལུང་མ་བསྟན་པ་ཞེས་ཀྱང་བྱའོ། །ལུང་བསྟན་པ་གང་ཞེ་ན། གང་བཅོམ་ལྡན་འདས་ཀྱིས་བསླབ་པ་བཅས་པ་ལ་བསམས་བཞིན་དུ་འདའ་བར་བྱེད་པ་ནི་ལུང་བསྟན་པ་ཞེས་བྱའོ། །ལུང་མ་བསྟན་པ་གང་ཞེ་
ན། གང་བཅོམ་ལྡན་འདས་ཀྱིས་བསླབ་པ་བཅས་པ་ལ་མ་བསམས་པར་འདའ་བ་ནི་ལུང་མ་བསྟན་པ་ཞེས་བྱའོ། །ནོངས་པ་འབྱུང་བ་ཆེན་པོར་ལུང་བསྟན་པ་ཞེས་བགྱི་འམ། འབྱུང་བ་ཆེན་པོར་ལུང་མ་བསྟན་པ་ཞེས་བགྱི། 
གསུངས་པ། ཉེས་པ་འབྱུང་བ་ཆེན་པོར་ལུང་བསྟན་པ་ཞེས་བྱའོ། །ནོངས་པ་ཀུན་དུ་སྦྱོར་བ་ཞེས་བགྱི་འམ། མི་སྦྱོར་བ་ཞེས་བགྱི། གསུངས་པ། ཉེས་པ་ཀུན་དུ་སྦྱོར་བ་ཞེས་བྱའོ། །ནོངས་པ་བསྒྲིབས་པ་ཞེས་བགྱི་
འམ། མ་བསྒྲིབས་པ་ཞེས་བགྱི། ཉེས་པ་བསྒྲིབས་པ་ཞེས་བྱའོ། །ནོངས་པ་ཉོན་མོངས་པ་ཞེས་བགྱི་འམ་ཉོན་མ་མོངས་པ་ཞེས་བགྱི། གསུངས་པ། ཉོན་མོངས་པ་ཞེས་ཀྱང་བྱ། ཉོན་མ་མོངས་པ་ཞེས་ཀྱང་བྱའོ། །ཉོན་
མོངས་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་བསམས་བཞིན་དུ་འདའ་བ་འདི་ནི་ཉོན་མོངས་པའོ། །ཉོན་མ་མོངས་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་མ་བསམས་པར་འདའ་བ་འདི་ནི་ཉོན་མ་
མོངས་པའོ། །ནོངས་པ་ལ་ཟང་ཟིང་དུ་བཅས་པ་ཞེས་བགྱི་འམ། ཟང་ཟིང་མ་མཆིས་པ་ཞེས་བགྱི། གསུངས་པ། ཉེས་པ་ལ་ཟང་ཟིང་དུ་བཅས་པ་ཞེས་བྱའོ། །ནོངས་པ་ཆགས་པ་ལ་གནས་པ་ཞེས་བགྱི་འམ། འབྱུང་བ་ལ་
གནས་པ་ཞེས་བགྱི། གསུངས་པ། ཉེས་པ་ཆགས་པ་ལ་གནས་པ་ཞེས་བྱའོ། །ནོངས་པ་དགྲར་བཅས་པ་ཞེས་བགྱི་འམ། དགྲར་མ་བཅས་པ་ཞེས་བགྱི། གསུངས་པ། དགྲར་བཅས་པ་ཞེས་བྱའོ། །ནོངས་པ་དམིགས་པ་ཞེས་བགྱི་འམ། 
<pb id="13.204a"/>
མི་དམིགས་པ་ཞེས་བགྱི། གསུངས་པ། མི་དམིགས་པ་ཞེས་བྱའོ། །ནོངས་པ་སེམས་ཞེས་བགྱི་འམ། སེམས་མ་ལགས་པ་ཞེས་བགྱི། གསུངས་པ། ཉེས་པ་སེམས་མ་ཡིན་པ་ཞེས་བྱའོ། །ནོངས་པ་རྣམ་པར་སྨིན་པ་ཞེས་
བགྱི་འམ། རྣམ་པར་མ་སྨིན་པ་ཞེས་བགྱི། གསུངས་པ། རྣམ་པར་སྨིན་པ་ཞེས་ཀྱང་བྱ། མ་སྨིན་པ་ཞེས་ཀྱང་བྱའོ། །སྨིན་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་བསམས་བཞིན་དུ་འདས་པ་འདི་ནི་སྨིན་པ་ཞེས་
བྱའོ། །མ་སྨིན་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་མ་བསམས་པར་འདས་པ་འདི་ནི་མ་སྨིན་པའོ། །ནོངས་པ་ལས་ཞེས་བགྱི་འམ། ལས་མ་ལགས་པ་ཤེས་བགྱི། གསུངས་པ། ཉེས་པ་ལས་ཤེས་བྱའོ། །ནོངས་
པ་ནང་གི་སྐྱེ་མཆེད་དུ་གཏོགས་པ་ཞེས་བགྱི་འམ། ཕྱིའི་སྐྱེ་མཆེད་དུ་གཏོགས་པ་ཞེས་བགྱི། གསུངས་པ། ཕྱིའི་སྐྱེ་མཆེད་དུ་གཏོགས་པ་ཞེས་བྱའོ། །ནོངས་པ་སྔར་འདས་པ་ཞེས་བགྱི་འམ། མ་འོངས་པ་ཞེས་བགྱི་འམ། ད་ལྟར་
བྱུང་བ་ཞེས་བགྱི། གསུངས་པ། ཉེས་པ་སྔར་འདས་པ་ཞེས་ཀྱང་བྱ། མ་འོངས་པ་ཞེས་ཀྱང་བྱ། ད་ལྟར་བྱུང་བ་ཞེས་ཀྱང་བྱའོ། །སྔར་འདས་པ་གང་ཞེ་ན། ཉེས་པ་བྱུང་ནས་བཤགས་ཤིང་སླར་བྱས་པ་ནི་ཉེས་པ་དེ་ལས་ལངས་
པ་སྟེ། དེ་ནི་སྔར་འདས་པ་ཞེས་ཀྱང་བྱའོ། །མ་འོངས་པ་གང་ཞེ་ན། ཉེས་པ་མ་བྱུང་མོད་ཀྱི་ངེས་པར་འབྱུང་བ་དེ་ནི་མ་འོངས་པ་ཞེས་ཀྱང་བྱའོ། །ད་ལྟར་གྱི་གང་ཞེ་ན། ཉེས་པ་བྱུང་བ་དེ་ནི་ད་ལྟར་གྱིའོ། །ནོངས་པ་དགེ་བ་ཞེས་
བགྱི་འམ། མི་དགེ་བ་ཞེས་བགྱི་འམ། ལུང་མི་སྟོན་པ་ཞེས་བགྱི། གསུངས་པ། ཉེས་པ་མི་དགེ་བ་ཞེས་ཀྱང་བྱ། ལུང་དུ་མི་སྟོན་པ་ཞེས་ཀྱང་བྱའོ། །མི་དགེ་བ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་ཤེས་
བཞིན་དུ་འདས་པ་འདི་ནི་མི་དགེ་བའོ། །ལུང་དུ་མ་བསྟན་པ་གང་ཞེ་ན། གང་སངས་རྒྱས་ཀྱིས་བསླབ་པ་བཅས་པ་ལ་མ་བསམས་བཞིན་དུ་འདའ་བ་དེ་ནི་ལུང་དུ་མ་བསྟན་པའོ། །ནོངས་པ་འདོད་པའི་ཁམས་སུ་
<pb id="13.204b"/>
གཏོགས་པ་ཞེས་བགྱི་འམ། གཟུགས་ཀྱི་ཁམས་སུ་གཏོགས་པ་ཞེས་བགྱི་འམ། གཟུགས་མེད་པའི་ཁམས་སུ་གཏོགས་པ་ཞེས་བགྱི། གསུངས་པ་ཉེས་པ་ནི་འདོད་པའི་ཁམས་སུ་གཏོགས་པ་ཞེས་བྱའོ། །ནོངས་པ་སློབ་པ་ཞེས་བགྱི་འམ། 
སློབ་པའང་མ་ལགས། མི་སློབ་པའང་མ་ལགས་ཞེས་བགྱི། གསུངས་པ། ཉེས་པ་སློབ་པ་ཡང་མ་ཡིན་མི་སློབ་པ་ཡང་མ་ཡིན་པ་ཞེས་བྱའོ། །ནོངས་པ་མཐོང་བས་སྤང་བ་ཞེས་བགྱི་འམ། བསྒོམས་པས་སྤང་བ་ཞེས་བགྱི། 
གསུངས་པ། བསྒོམས་པས་སྤང་བ་ཞེས་བྱའོ། །ནོངས་པ་ལུས་ལས་བྱུང་བ་ཞེས་བགྱི་འམ། ངག་ལས་བྱུང་བ་ཞེས་བགྱི་འམ། སེམས་ལས་བྱུང་བ་ཞེས་བགྱི། གསུངས་པ། ཉེས་པ་ལུས་ལས་བྱུང་བ་ཡང་ཡོད། ངག་ལས་བྱུང་
བ་ཡང་ཡོད། སེམས་ལས་བྱུང་བ་ཡང་ཡོད་དེ་ལུས་ལས་བྱུང་བ་གང་ཞེ་ན་མི་ཚངས་པར་སྤྱོད་པར་བྱེད་པ་དང་། མ་བྱིན་པ་ལེན་པར་བྱེད་པ་དང་། མིའི་འཚོ་བ་དང་བྲལ་བར་བྱེད་པ་དང་། བསམས་བཞིན་ཁུ་བ་འབྱིན་པ་དང་། ལུས་ཀྱིས་རེག་པར་བྱེད་པ་དང་། རྩྭ་སྔོན་པོ་
གཅོད་པ་དང་། ཕྱི་དྲོ་ཟ་བ་དང་། བཏུང་བ་ཆང་འཐུང་བ་ནི་ལུས་ལས་བྱུང་བའོ། །ངག་ལས་བྱུང་བ་གང་ཞེ་ན། གང་མེད་ལ་ཀུན་མེད་བཞིན་དུ་དཀྱིལ་འཁོར་བླ་མར་གྱུར་པའི་ཆོས་སུ་བདག་ཉིད་སྨྲ་བ་དང་། བུད་མེད་དེ་ལ་ཉེས་པ་སྦོམ་པོའི་
ཚིག་སྨྲ་བ་དང་། བུད་མེད་ཀྱི་མདུན་དུ་བདག་གིས་ལུས་ཀྱི་ཀུན་སྤྱད་པའི་ཡོན་ཏན་བརྗོད་པ་དང་། བུད་མེད་ལ་ཚིག་ལྔ་འམ་དྲུག་ལས་ལྷག་པར་ཆོས་སྟོན་པ་སྟེ། འདི་ནི་ངག་ལས་བྱུང་བའོ། །སེམས་ལས་བྱུང་བ་གང་ཞེ་ན། 
དེ་འདི་ལྟར་དགེ་སློང་གཅིག་པུ་དགོན་པ་ན་གནས་ན་དེ་དེ་ན་གསོ་སྦྱིན་ལ་སེམས་མི་སྐྱེད། ཚིག་ཏུ་ཡང་མི་སྨྲ། དེའི་སེམས་ལས་བྱུང་བའི་ཉེས་པ་མ་དག་པ་སྟེ། འོན་ཀྱང་འདི་སྐད་ཅེས་སྨྲའོ། །
སེམས་ལས་བྱུང་བའི་ཉེས་པ་དག་མེད་ཀྱི་འོན་ཀྱང་འདི་ནི་དགེ་བའི་རྩ་བ་མི་སྦྱོར་བའོ། །གང་གི་དངོས་པོ་ལས་ནོངས་པར་འགྱུར་བ་དེ་ལ་རྟུན་ཏེ་མ་བགྱིས་ན་ཉེས་པར་འགྱུར་ལ། 
<pb id="13.205a"/>
དངོས་པོ་དེ་ཉིད་ལ་རྟུན་ཏེ་བགྱིས་ཀྱང་ནོངས་པར་མི་འགྱུར་བ་མཆིས་སམ། གསུངས་པ། དངོས་པོ་རྟུན་ཏེ་མ་བྱས་ན་ཉེས་པར་འགྱུར་ལ་རྟུན་ཏེ་བྱས་ན་ཉེས་པར་མི་འགྱུར་བ་ཡོད་དོ། །གང་ཞེ་ན། གང་དངོས་པོ་དེ་ལ་
རྟུན་ཏེ་མ་བྱས་ན། ཉེས་པར་འགྱུར་བ་ནི་འདི་ལྟ་སྟེ། དགེ་སློང་གཏན་པ་མ་བཏིང་བར་ཆོས་གོས་ཅི་འདོད་པ་འཆང་སྟེ་སྦྱར་མ་མེད་པར་གྲོང་དུ་འཇུག་པ་དང་། འགྲོན་དུ་མ་བོས་པར་གྲོང་དུ་འཇུག་པ་དང་། འདུས་ཤིང་ཟ་བ་དང་། ཡང་ཡང་
ཟ་བ་ནི་ཉེས་པའོ། །གང་དངོས་པོ་དེ་ཉིད་ལ་རྟུན་ཏེ་བྱས་ཀྱང་ནོངས་པ་མི་འགྱུར་བ་གང་ཞེ་ན། འདི་ལྟ་སྟེ། དགེ་སློང་གཏན་པ་བཏིང་ལ་ཆོས་གོས་ཅི་འདོད་པ་འཆང་སྟེ། སྦྱར་མ་མེད་པར་གྲོང་དུ་འཇུག་པ་དང་། འགྲོན་དུ་མ་བོས་པར་གྲོང་དུ་འཇུག་པ་
དང་། ཡང་ཡང་ཟ་བ་དང་། འདུས་ཤིང་ཟ་བ་ལ་ཉེས་པ་མེད་དོ། །དེ་ལྟར་ན་དངོས་པོ་གང་ལ་རྟུན་ཏེ་བྱས་ན་ཉེས་པར་འགྱུར་བའི་དངོས་པོ་དེ་ཉིད་ལ་རྟུན་ཏེ་བྱས་ཀྱང་ཉེས་པར་མི་འགྱུར་རོ། །ལས་བགྱིས་ན་ནོངས་པར་འགྱུར་བའི་ལས་དེ་ཉིད་བགྱིས་ཀྱང་
ནོངས་པར་འགྱུར་བ་མཆིས་སམ། གསུངས་པ་ལས་བྱས་ན་ཉེས་པར་འགྱུར་བའི་ལས་དེ་ཉིད་བྱས་པ་ལས་ཉེས་པར་མི་འགྱུར་བ་ཡང་ཡོད་དོ། །ལས་གང་བྱས་པ་ལས་ཉེས་པར་འགྱུར་བའི་ལས་དེ་ཉིད་བྱས་ཀྱང་ཉེས་པར་མི་འགྱུར་
བ་གང་ཞེ་ན། དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་ལྟ་བ་མི་གཏོང་སྟེ་སྤངས་པ་ལས་དེ་དག་དགེ་སློང་རྣམས་ལ་འབྱུང་བར་གསོལ། 
སྤུ་སྙོལ་བར་བྱེད་པ་ལས་འཚམས་ཀྱི་ཕྱི་རོལ་དུ་འབྱིན་ན་ཉེས་པར་འགྱུར་རོ། །ལས་དེ་ཉིད་བྱས་པ་ཉེས་པར་མི་འགྱུར་བ་གང་ཞེ་ན། འདི་ལྟ་སྟེ། དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་
སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་ལྟ་བ་མི་གཏོང་བ་སྤངས་པ་ལས་དེ་ཉིད་ཀྱིས་དགེ་སློང་རྣམས་ལ་འབྱུང་བར་གསོལ། སྤུ་སྙོལ་བར་བྱེད་ཐལ་མོ་སྦྱར་ཏེ་ཕྱག་འཚལ་བར་སྟོན་པ་དེ་འཚམས་ཀྱི་ནང་ན་
<pb id="13.205b"/>
ཕྱུང་ན་ཉེས་པ་མེད་དོ། །དེ་ལྟར་ན་གང་ལས་བྱས་པ་ལས་ཉེས་པར་འགྱུར་བའི་ལས་དེ་ཉིད་བྱས་ཀྱང་ཉེས་པ་མེད་དོ། །ལས་དེ་འཚལ་ཀྱང་ནོངས་པར་ཡང་འགྱུར། ལས་དེ་ཉིད་འཚལ་ན་ནོངས་པར་མི་འགྱུར་བ་མཆིས་སམ། གསུངས་པ། 
ལས་དེ་ཤེས་ལས་ཉེས་པར་འགྱུར་བ་དང་། ལས་དེ་ཉིད་ཤེས་ལ་ཉེས་པར་མི་འགྱུར་བ་ཡོད་དོ། །ཇི་ལྟར་ན་ལས་གང་འཚལ་ལ་ནོངས་པར་འགྱུར་ལ། ལས་དེ་ཉིད་འཚལ་ལ་ནོངས་པར་མི་འགྱུར་བ་ལགས། དེ་འདི་ལྟར་དགེ་སློང་རྣམས་ཀྱིས་དགེ་སློང་མ་
མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལས་ལྟ་བ་མི་གཏོང་བས་སྤངས་པ་དེ་དགེ་སློང་རྣམས་ལ་འབྱུང་བར་གསོལ། སྤུ་སྙོལ་བར་བྱེད། ཐལ་མོ་སྦྱར་ཏེ་ཕྱག་འཚལ་བར་སྟོན་པ་འཚམས་ཀྱི་ཕྱི་རོལ་དུ་
ཕྱུང་ནས། དགེ་སློང་རྣམས་དེ་ལ་འདུས་པར་བྱེད། ལྷན་ཅིག་གནས། གནས་ཁང་གཅིག་ན་ལྷན་ཅིག་ཏུ་ཉལ་བར་བྱེད་པ་དང་། དགེ་སློང་གཞན་དག་གིས་སྨྲས་པ། ཀྱེ་ཚེ་དང་ལྡན་པ་དག་དགེ་སློང་འདི་ནི་དགེ་འདུན་འདུས་པས་
ཆོས་བཞིན་མ་མཐོང་ངོ་ཞེས་སྤངས་ན། དགེ་སློང་དེ་ལ་དགེ་སློང་རྣམས་རྗེས་སུ་འཇུག་གམ་ཞེས་སྨྲས་པ་དང་། དེ་དག་འདི་སྐད་ཅེས་སྨྲའོ། །དེ་ནི་བདེན་ཏེ། དགེ་སློང་འདི་ནི་དབྱུང་བར་གསོལ་སྤུ་སྙོལ་བར་བྱེད། 
ཐལ་མོ་སྦྱར་ཏེ་ཕྱག་འཚལ་བར་སྟོན་ནས་ཕྱུང་ངོ་། །གང་དུ་འཚམས་ཀྱི་ཕྱི་རོལ་དུའོ་ཞེས་སྨྲ་བ་ནི་ཉེས་པ་བྱུང་བའོ། །འདི་ལྟར་ཡང་དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་སྤངས་པ་དང་། སླར་མི་བྱེད་པ་དང་། སྡིག་པ་ལ་
ལྟ་བ་སླར་མི་གཏོང་ནས་སྤངས་ཏེ། དགེ་སློང་རྣམས་ལ་དབྱུང་བར་གསོལ། སྤུ་སྙོལ་བར་བྱེད། ཐལ་མོ་སྦྱར་ཏེ་ཕྱག་འཚལ་བར་སྟོན་ནས་འཚམས་ཀྱི་ནང་དུ་ཕྱུང་སྟེ། དེ་ལ་དགེ་སློང་རྣམས་
དེ་དང་འདུས་པར་བྱེད། ལྷན་ཅིག་ཏུ་གནས། གནས་ཁང་གཅིག་ན་ལྷན་ཅིག་ཏུ་ཉལ་བར་བྱེད་པ་དང་། དགེ་སློང་གཞན་དག་གིས་སྨྲས་པ། ཀྱེ་ཚེ་དང་ལྡན་པ་དག་དགེ་སློང་འདི་ནི་དགེ་འདུན་འདུས་པས་ཆོས་བཞིན་མ་མཐོང་ངོ་ཞེས་ནས་
<pb id="13.206a"/>
སྤངས་ན། དགེ་སློང་རྣམས་དགེ་སློང་དེའི་རྗེས་སུ་འཇུག་གམ་ཞེས་སྨྲས་པ་དང་། དེ་དག་འདི་སྐད་སྨྲའོ། །དེ་ནི་བདེན་ཏེ་དགེ་སློང་འདི་དབྱུང་བར་གསོལ། སྤུ་སྙོལ་བར་བྱེད། དེ་ཐལ་མོ་སྦྱར་ཅིང་ཕྱག་འཚལ་བར་སྟོན་ནས་ཕྱུང་
ངོ་། །གང་དུ་འཚམས་ཀྱི་ནང་དུའོ་ཞེས་ཟེར་ན་ཉེས་པ་མེད་པའོ། །དེ་ལྟར་ན་ལས་ཤེས་ལ་ཉེས་པར་འགྱུར་བ་དང་། ལས་དེ་ཉིད་ཤེས་ལ་ཉེས་པར་མི་འགྱུར་བའོ། །བདག་གི་ཡི་དམ་ལས་ནོངས་པ་དང་གཞན་གྱི་ཡི་དམ་ལས་ནོངས་པར་
འགྱུར་བ་མཆིས་སམ། གསུངས་པ། བདག་གི་ཡི་དམ་ལས་ཉེས་པ་དང་། གཞན་གྱི་ཡི་དམ་ལས་ཉེས་པར་འགྱུར་བ་ཡོད་དོ། །ཇི་ལྟར་ན་བདག་གི་ཡི་དམ་ལས་ནོངས་པ་ལགས། དེ་འདི་ལྟར་དགེ་སློང་གིས་ཉེས་པའི་ཕུང་པོ་ལྔའི་ནང་ནས་
གང་ཡང་རུང་བའི་ཉེས་པ་བྱུང་ནས་རང་ཉིད་ཀྱིས་ཤེས་པ་ནི་ཉེས་པའོ། །གཞན་གྱི་ཡི་དམ་ལས་ནོངས་པ་གང་ལགས། ཇི་ལྟར་ཡང་དགེ་སློང་གིས་ཉེས་པའི་ཕུང་པོ་ལྔའི་ནང་ནས་གང་ཡང་རུང་བའི་ཉེས་པ་བྱུང་བ་ལས། དད་པའི་དགེ་བསྙེན་གྱི་
ཚིག་བཞིན་ཉེས་པ་དེ་ཆོས་བཞིན་དུ་བྱེད་པའོ། །དེ་ལྟར་ན་རང་གི་ཡི་དམ་ལས་ཉེས་པ་དང་། གཞན་གྱི་ཡི་དམ་ལས་ཉེས་པའོ། །དྲན་པ་ལས་ནོངས་པར་འགྱུར་བ་དང་། མི་དྲན་པ་ལས་ནོངས་པར་འགྱུར་བ་མཆིས་སམ། གསུངས་པ་ཡོད་དོ་
ཇི་ལྟར་ན་དྲན་པ་ལས་ནོངས་པ་ལགས། དེ་འདི་ལྟར་དགེ་སློང་ཉེས་པའི་ཕུང་པོ་ལྔའི་ནང་ནས་གང་ཡང་རུང་བའི་ཉེས་པ་བྱུང་བར་དྲན་པ་དེ་ནི་དྲན་པའི་ཉེས་པའོ། །ཇི་ལྟར་ན་མི་དྲན་པ་ལས་ནོངས་པ་ལགས། དེ་འདི་ལྟར་
དགེ་སློང་ཉེས་པའི་ཕུང་པོ་ལྔའི་ནང་ནས་གང་ཡང་རུང་བའི་ཉེས་པ་བྱུང་བ་དེ་མི་དྲན་ཏེ། དེས་ཅུང་ཟད་མི་དྲན་དུ་ཟིན་ཀྱང་དེ་ཉེས་པར་འགྱུར་རོ། །དེ་ལྟར་དྲན་ན་ཡང་ཉེས་པ་ཡིན་ལ། མི་དྲན་ཀྱང་ཉེས་པའོ། །
མངོན་སུམ་དུ་གྱུར་པ་ལས་ནོངས་པ་དང་། མངོན་སུམ་དུ་མ་གྱུར་པ་ལས་ནོངས་པ་མཆིས་སམ། གསུངས་པ་ཡོད་དོ། །ཇི་ལྟར་ན་མངོན་སུམ་དུ་གྱུར་པ་ལས་ནོངས་པ་ལགས། དེ་འདི་ལྟར་
<pb id="13.206b"/>
དགེ་སློང་གིས་ཉེས་པའི་ཕུང་པོ་ལྔའི་ནང་ནས་གང་ཡང་རུང་བའི་ཉེས་པ་བྱུང་བ་དེ་ནི་མངོན་སུམ་དུ་གྱུར་པའི་ཉེས་པའོ། །ཇི་ལྟར་ན་མངོན་སུམ་དུ་མ་གྱུར་པའི་ནོངས་པ་ལགས། དེ་འདི་ལྟར་དགེ་སློང་གིས་ཉེས་པའི་ཕུང་པོ་ལྔའི་ནང་ནས་གང་ཡང་
རུང་བའི་ཉེས་པ་མ་བྱུང་ཡང་འབྱུང་བར་གདོན་མི་ཟ་བའོ། །དེ་ལྟ་བུ་ནི་མངོན་སུམ་དུ་མ་གྱུར་ཀྱང་ཉེས་པ་དང་། མངོན་སུམ་དུ་གྱུར་ཀྱང་ཉེས་པའོ། །དངོས་པོ་གང་གིས་མི་གནས་པ་དང་། དངོས་པོ་དེ་ཉིད་ཀྱིས་སོ་སོར་གནས་པར་འགྱུར་བ་
མཆིས་སམ། གསུངས་པ། ཡོད་དོ། །དེ་འདི་ལྟར་དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་ལྟ་བ་སླར་མི་གཏོང་སྟེ་སྤངས་པ་དེ་ནི་དངོས་པོ་གང་གིས་མི་གནས་པ་དང་། དངོས་
པོ་དེ་ཉིད་ཀྱིས་སོ་སོར་གནས་པའོ། །ལས་གང་བགྱིས་པས་མི་གནས་པ་དང་། ལས་དེ་ཉིད་བགྱིས་པས་སོ་སོར་གནས་པར་འགྱུར་བ་མཆིས་སམ། གསུངས་པ། ལས་གང་བྱས་པས་མི་གནས་པ་དང་། ལས་དེ་ཉིད་བྱས་པས་
སོ་སོར་གནས་པ་ཡོད་དེ། ཇི་ལྟར་ན་ལས་གང་བྱས་པས་མི་གནས་ཤིང་ལས་དེ་ཉིད་བྱས་པས་སོ་སོར་གནས་པ་ལགས། དེ་འདི་ལྟར་དགེ་སློང་རྣམས་ཀྱིས་དགེ་སློང་དེ་མ་མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་
དང་། སྡིག་པ་ལ་ལྟ་བ་སླར་མི་གཏོང་ནས་སྤངས་པ་དེ་ལྟ་བུ་ནི་ལས་གང་བྱས་པས་མི་གནས་པའི་ལས་དེ་ཉིད་བྱས་ཀྱང་སོ་སོར་གནས་པའོ། །ལས་གང་འཚལ་ན་མི་གནས་པར་འགྱུར་བ་དང་། ལས་དེ་ཉིད་འཚལ་ན་སོ་སོར་
གནས་པར་འགྱུར་བ་མཆིས་སམ། གསུངས་པ། ལས་གང་ཤེས་ནས་མི་གནས་པ་དང་། ལས་དེ་ཉིད་ཤེས་ཀྱང་སོ་སོར་གནས་པར་འགྱུར་བ་ཡོད་དེ། ཇི་ལྟར་ལས་གང་འཚལ་ཀྱང་མི་གནས་པ་དང་། ལས་དེ་ཉིད་
འཚལ་ན་སོ་སོར་གནས་པར་འགྱུར་བ་ལགས། དེ་འདི་ལྟར་དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་སྤངས་པ་དང་། སླར་མི་བྱེད་པ་དང་། སྡིག་པ་ལ་ལྟ་བ་མི་གཏོང་བའི་ཕྱིར་མ་སྤངས་པ་དེ་ལྟ་བུ་
<pb id="13.207a"/>
ནི་ལས་གང་ཤེས་ཀྱང་མི་གནས་པ་དང་། ལས་དེ་ཉིད་ཤེས་ཀྱང་སོ་སོར་གནས་པའོ། །རང་གི་ཡི་དམ་གྱིས་མི་གནས་པ་དང་། རང་གི་ཡི་དམ་གྱིས་སོ་སོར་གནས་པར་འགྱུར་བ་མཆིས་སམ། གསུངས་པ། རང་གི་
ཡི་དམ་གྱིས་མི་གནས་པ་དང་། རང་གི་ཡི་དམ་གྱིས་སོ་སོར་གནས་པར་འགྱུར་བ་ཡོད་དོ། །ཇི་ལྟར་ན་རང་གི་ཡི་དམ་གྱིས་མི་གནས་པ་དང་། རང་གི་ཡི་དམ་གྱིས་སོ་སོར་གནས་པར་འགྱུར་བ་ལགས། དེ་འདི་ལྟར་དགེ་སློང་རྣམས་
ཀྱིས་དགེ་སློང་མ་མཐོང་ཞེས་པའི་ཕྱིར་སྤངས་པ་དང་། སླར་མི་བྱེད་པ་དང་། སྡིག་པ་ལ་ལྟ་བ་སླར་མི་གཏོང་བས་སྤངས་པ་དེ་ལྟ་བུ་ནི་རང་གི་ཡི་དམ་གྱིས་མི་གནས་པ་དང་། རང་གི་ཡི་དམ་གྱིས་སོ་སོར་གནས་པའོ། །གཞན་གྱི་ཡི་དམ་ལས་མི་གནས་པ་དང་། གཞན་གྱི་
ཡི་དམ་ལས་སོ་སོར་གནས་པར་འགྱུར་བ་མཆིས་སམ། བཀའ་སྩལ་པ། གཞན་གྱི་ཡི་དམ་ལས་མི་གནས་པ་དང་། གཞན་གྱི་ཡི་དམ་ལས་སོ་སོར་གནས་པ་ཡོད་དེ། ཇི་ལྟར་ན་གཞན་གྱི་ཡི་དམ་ལས་མི་གནས་པ་དང་། 
གཞན་གྱི་ཡི་དམ་ལས་སོ་སོར་གནས་པར་འགྱུར་བ་ལགས། དེ་འདི་ལྟར་དགེ་སློང་རྣམས་ཀྱིས་དགེ་བསྙེན་དད་པའི་ཚིག་བཞིན་དགེ་སློང་དེ་མ་མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་
ལྟ་བ་སླར་མི་གཏོང་བའི་ཕྱིར་སྤངས་པ་དེ་ལྟ་བུ་ནི་གཞན་གྱི་ཡི་དམ་ལས་མི་གནས་པ་དང་། གཞན་གྱི་ཡི་དམ་ལས་སོ་སོར་གནས་པའོ། །དྲན་ཀྱང་མི་གནས་པ་དང་། དྲན་ཀྱང་སོ་སོར་གནས་པར་འགྱུར་
བ་མཆིས་སམ། བཀའ་སྩལ་པ། དྲན་ཀྱང་མི་གནས་པ་དང་། དྲན་ཀྱང་སོ་སོར་གནས་པ་ཡོད་དོ། །ཇི་ལྟར་ན་དྲན་ཀྱང་མི་གནས་པ་དང་། དྲན་ཀྱང་སོ་སོར་གནས་པར་འགྱུར་བ་ལགས། 
དེ་འདི་ལྟར་དགེ་སློང་རྣམས་ཀྱིས་དགེ་སློང་མ་མཐོང་ངོ་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་ལྟ་བ་སླར་མི་གཏོང་བའི་ཕྱིར་སྤངས་པ་དེ་ལྟ་བུ་ནི་དྲན་ཀྱང་མི་གནས་པ་དང་། དྲན་ཀྱང་
<pb id="13.207b"/>
སོ་སོར་གནས་པར་འགྱུར་བའོ། །མི་དྲན་ཀྱང་མི་གནས་པ་དང་། མི་དྲན་ཀྱང་སོ་སོར་གནས་པར་འགྱུར་བར་མཆིས་སམ། བཀའ་སྩལ་པ། མི་དྲན་ཀྱང་མི་གནས་པ་དང་། མི་དྲན་ཀྱང་སོ་སོར་གནས་པར་འགྱུར་བ་ཡོད་དེ། དེ་འདི་
ལྟར་དགེ་སློང་རྣམས་ཀྱིས་དགེ་སློང་མ་མཐོང་ཞེས་ནས་སྤངས་པ་དང་། སླར་ལས་མི་བྱེད་པ་དང་། སྡིག་པ་ལ་ལྟ་བ་སླར་མི་གཏོང་བའི་ཕྱིར་སྤངས་པ་དེ་ལྟ་བུ་ནི་མི་དྲན་ཀྱང་མི་གནས་པ་དང་། མི་དྲན་ཀྱང་སོ་སོར་གནས་པའོ། །མངོན་སུམ་
དུ་གྱུར་པ་ལ་མི་གནས་པ་དང་། མངོན་སུམ་དུ་གྱུར་པ་ལ་སོ་སོར་གནས་པར་འགྱུར་བ་མཆིས་སམ། བཀའ་སྩལ་པ། མངོན་སུམ་དུ་གྱུར་པ་ལ་མི་གནས་པ་དང་། མངོན་སུམ་དུ་གྱུར་པ་ལ་སོ་སོར་གནས་པ་ཡོད་དོ། །ཇི་ལྟར་ན་མངོན་
སུམ་དུ་གྱུར་པ་ལས་མི་གནས་པ་ལ་སོགས་པ་ལགས། དེ་འདི་ལྟར་དགེ་སློང་རྣམས་ཀྱིས་དགེ་སློང་མ་མཐོང་ཞེས་ནས་སྤངས་པ་དང་སླར་ལས་མི་བྱེད་པ་དང་། སྡིག་པ་ལ་ལྟ་བ་མི་གཏོང་བའི་ཕྱིར་སྤངས་པ་དེ་ལྟ་བུ་ནི་མངོན་སུམ་དུ་གྱུར་པ་
ལས་མི་གནས་པ་དང་། མངོན་སུམ་དུ་གྱུར་པ་ལས་སོ་སོར་གནས་པའོ། །མངོན་སུམ་དུ་མ་གྱུར་ཀྱང་མི་གནས་པ་དང་། མངོན་སུམ་དུ་མ་གྱུར་ཀྱང་སོ་སོར་གནས་པ་མཆིས་སམ། གསུངས་པ་ཡོད་དོ། །
ཇི་ལྟར་ན་མངོན་སུམ་དུ་མ་གྱུར་ཀྱང་མི་གནས་པ་དང་། མངོན་སུམ་དུ་མ་གྱུར་ཀྱང་སོ་སོར་གནས་པ་ལགས། དེ་འདི་ལྟར་དགེ་སློང་རྣམས་ཀྱིས་དགེ་སློང་གིས་མ་མཐོང་ཞེས་ནས་སྤངས་པ་དང་། སླར་ལས་མི་བྱེད་པ་དང་། 
སྡིག་པ་ལ་ལྟ་བ་སླར་མི་གཏོང་བའི་ཕྱིར་སྤངས་པ་དེ་ལྟ་བུ་ནི་མངོན་སུམ་དུ་མ་གྱུར་ཀྱང་མི་གནས་པ་དང་། མངོན་སུམ་དུ་མ་གྱུར་ཀྱང་སོ་སོར་གནས་པའོ། །དངོས་པོ་གང་གི་ཕྱིར་དགེ་འདུན་གྱིས་ལས་བགྱི་
བ་དངོས་པོ་དེ་མང་པོ་འམ། གཉིས་སམ། གཅིག་གིས་བགྱི་བ་མཆིས་སམ། གསུངས་པ། དངོས་པོ་གང་གི་ཕྱིར་དགེ་འདུན་གྱིས་ལས་
<pb id="13.208a"/>
བགྱི་བའི་དངོས་པོ་དེ་མང་པོ་འམ། གཉིས་སམ། གཅིག་གིས་བྱ་བ་ཡང་ཡོད་དོ། །ཇི་ལྟར་ན་དངོས་པོ་གཅིག་གིས་དགེ་འདུན་གྱི་ལས་བགྱི་བའི་དངོས་པོ་དེ་མང་པོ་འམ། གཉིས་སམ། གཅིག་གིས་བགྱི་བར་འགྱུར་
ལགས། དེ་འདི་ལྟར་དགེ་སློང་མ་རྣམས་ཀྱིས་དགེ་སློང་ལ་ཕྱག་མི་འཚལ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་སྟེ། དེ་ལྟ་བུ་ནི་དངོས་པོ་གང་གི་ཕྱིར་དགེ་འདུན་གྱིས་ལས་བྱ་བའི་
ཕྱིར་དངོས་པོ་དེ་མང་པོ་འམ། གཉིས་སམ། གཅིག་གིས་ཀྱང་བྱའོ། །ལས་གང་དགེ་འདུན་གྱིས་ལས་སུ་བགྱི་བའི་ལས་དེ་མང་པོ་འམ། གཉིས་སམ། གཅིག་གིས་ཀྱང་དེ་བཞིན་པ་མཆིས་སམ། གསུངས་པ། ཡོད་དོ། །ཇི་ལྟར་སྔ་མ་བཞིན་དུ་
དགེ་སློང་མ་རྣམས་ཀྱིས་དགེ་སློང་ལ་ཕྱག་མི་འཚལ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་སྟེ། དེ་ལྟར་ན་ལས་གང་དགེ་འདུན་གྱིས་ལས་སུ་བྱ་བའི་ལས་དེ་མང་པོ་འམ། གཉིས་སམ། གཅིག་གིས་
ཀྱང་དེ་བཞིན་ནོ། །ལས་འཚལ་བཞིན་དུ་དགེ་འདུན་གྱིས་བགྱིད་པའི་ལས་དེ་ཉིད་འཚལ་ན་གཉིས་སམ། གཅིག་གིས་ཀྱང་དེ་བཞིན་པ་མཆིས་སམ། གསུངས་པ། ལས་གང་ཤེས་བཞིན་དུ་དགེ་འདུན་གྱིས་བྱ་བའི་ལས་དེ་ཉིད་ཀྱིས་ཤེས་ཀྱང་མང་པོ་འམ། 
གཉིས་སམ། གཅིག་གིས་བྱ་བ་ཡང་ཡོད་དོ། །ཇི་ལྟར་ན་ལས་འཚལ་བཞིན་དུ་དགེ་འདུན་གྱིས་བགྱིད་པའི་ལས་དེ་ཉིད་འཚལ་ན་མང་པོ་འམ། གཉིས་སམ། གཅིག་གིས་བགྱི་བ་ལགས། དེ་འདི་ལྟར་དགེ་སློང་ལ། དགེ་སློང་རྣམས་ཀྱིས་
ཕྱག་མི་འཚལ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་གང་ཤེས་བཞིན་དུ་དགེ་འདུན་གྱིས་བྱ་བའི་ལས་དེ་ཉིད་ཤེས་ཀྱང་མང་པོ་འམ། གཉིས་སམ། གཅིག་གིས་
ཀྱང་དེ་བཞིན་ནོ། །རང་ཡི་དམ་བཞིན་དགེ་འདུན་ལས་མཛད་ན་རང་གི་ཡི་དམ་བཞིན་མང་པོ་འམ། གཉིས་སམ། གཅིག་གིས་དེ་བཞིན་དུ་འགྱུར་བ་མཆིས་སམ། གསུངས་པ། རང་གི་ཡི་དམ་བཞིན་དགེ་འདུན་ལས་བྱེད་ན
<pb id="13.208b"/>
འང་རང་གི་ཡི་དམ་བཞིན་མང་པོ་འམ། གཉིས་སམ། གཅིག་གིས་བྱ་བ་ཡང་ཡོད་དོ། །ཇི་ལྟར་ན་རང་གི་ཡི་དམ་བཞིན་དགེ་འདུན་ལས་མཛད་པ། རང་གི་ཡི་དམ་བཞིན་མང་པོ་འམ་གཉིས་སམ་གཅིག་གིས་བགྱི་བ་ལགས། དེ་འདི་
ལྟར་དགེ་སློང་ལ་དགེ་སློང་རྣམས་ཀྱིས་ཕྱག་མི་བྱ་བ་ལ་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་རང་གི་ཡི་དམ་བཞིན་དགེ་འདུན་ལས་བྱེད་ནའང་རང་གི་ཡི་དམ་བཞིན་
མང་པོ་འམ། གཉིས་སམ། གཅིག་གིས་ཀྱང་དེ་བཞིན་ནོ། །གཞན་གྱི་ཡི་དམ་གྱིས་ཀྱང་དགེ་འདུན་ལས་མཛད་ན་གཞན་གྱི་ཡི་དམ་གྱིས་མང་པོ་འམ་གཉིས་སམ་གཅིག་གིས་ཀྱང་དེ་བཞིན་དུ་འགྱུར་བ་མཆིས་སམ། 
གསུངས་པ། ཡོད་དེ། དེ་འདི་ལྟར་དགེ་སློང་ལ་དགེ་སློང་རྣམས་ཀྱིས་ཕྱག་མི་བྱ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་གཞན་གྱི་ཡི་དམ་གྱིས་
ཀྱང་དགེ་འདུན་ལས་བྱེད་ན། གཞན་གྱི་ཡི་དམ་གྱིས་མང་པོ་འམ། གཉིས་སམ། གཅིག་གིས་ཀྱང་སྔ་མ་བཞིན་ནོ། །དྲན་བཞིན་དུའང་དགེ་འདུན་གྱི་ལས་མཛད་ན། དྲན་བཞིན་དུའང་མང་པོ་འམ། གཉིས་སམ། 
གཅིག་གིས་ཀྱང་དེ་བཞིན་དུ་འགྱུར་བ་མ་མཆིས་སམ། བཀའ་སྩལ་པ། དྲན་བཞིན་དུའང་དགེ་འདུན་གྱིས་ལས་བྱེད་ནའང་དྲན་བཞིན་དུ་མང་པོ་འམ་གཉིས་སམ་གཅིག་གིས་ཀྱང་དེ་བཞིན་དུ་འགྱུར་བ་ཡོད་དོ། །
དེ་འདི་ལྟར་དགེ་སློང་ལ་དགེ་སློང་རྣམས་ཀྱིས་ཕྱག་མི་བྱ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་དྲན་བཞིན་དུའང་དགེ་འདུན་གྱིས་ལས་བྱེད་ན། དྲན་བཞིན་དུ
འང་མང་པོ་འམ། གཉིས་སམ་གཅིག་གིས་ཀྱང་སྔ་མ་བཞིན་ནོ། །མི་དྲན་པ་ལས་ཀྱང་མཆིས་སམ། སྔ་མ་བཞིན་ཏེ་མི་དྲན་ཀྱང་མང་པོ་འམ་གཉིས་སམ་གཅིག་ཞེས་བྱ་བའི་བར་དུ་དེ་བཞིན་ནོ། །མངོན་སུམ་དུ་གྱུར་
<pb id="13.209a"/>
ཀྱང་དགེ་འདུན་གྱིས་ལས་མཛད་ན། མངོན་སུམ་དུ་གྱུར་ཀྱང་མང་པོ་འམ་གཉིས་སམ་གཅིག་གིས་ཀྱང་དེ་བཞིན་དུ་འགྱུར་བ་མཆིས་སམ། གསུངས་པ། མངོན་སུམ་དུ་གྱུར་ཀྱང་མང་པོ་འམ། གཉིས་སམ། གཅིག་གིས་
དེ་བཞིན་དུ་འགྱུར་བ་ཡོད་དེ། དེ་འདི་ལྟར་དགེ་སློང་ལ་དགེ་སློང་རྣམས་ཀྱིས་ཕྱག་མི་བྱ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་མངོན་སུམ་དུ་གྱུར་ཀྱང་དགེ་འདུན་
གྱིས་ལས་བྱེད་ན། མངོན་སུམ་དུ་གྱུར་ཀྱང་མང་པོ་འམ་གཉིས་སམ་གཅིག་གིས་སྔ་མ་བཞིན་ནོ། །མངོན་སུམ་དུ་མ་གྱུར་ཀྱང་དགེ་འདུན་གྱིས་ལས་བགྱིས་ན་མངོན་སུམ་དུ་མ་གྱུར་ཀྱང་དེ་བཞིན་དུ་འགྱུར་བ་མཆིས་སམ། གསུངས་པ། 
ཡོད་དེ། དེ་འདི་ལྟར་དགེ་སློང་ལ་དགེ་སློང་རྣམས་ཀྱིས་ཀྱང་ཕྱག་མི་བྱ་བར་བཅས་པ་དང་། གཏམ་མི་སྨྲ་བར་བཅས་པ་དང་། ལོངས་སྤྱོད་མི་གཅིག་པར་བཅས་ནས་བསྒོས་པ་དེ་ལྟ་བུ་ནི་མངོན་སུམ་དུ་མ་གྱུར་ཀྱང་དགེ་འདུན་
གྱིས་ལས་བྱེད་ན་མངོན་སུམ་དུ་མ་གྱུར་ཀྱང་མང་པོ་འམ་གཉིས་སམ་གཅིག་གིས་ཀྱང་སྔ་མ་བཞིན་ནོ། །སྨ་དབབ་པའི་ལས་བསྡིགས་པ་དང་། སྨད་པ་དང་། བསྐྲད་པ་དང་། སླར་བསྡུམ་པ་བཞི་སྟེ། བསྡིགས་པའི་
ལས་སུ་རིགས་པ་ལས་སྨད་པ་དང་། བསྐྲད་པ་དང་། སླར་བསྡུམ་པའི་ལས་བགྱིས་ན། བགྱིས་པ་ཞེས་བགྱི་འམ། བཅོམ་ལྡན་འདས་ཀྱིས་བཀའ་སྩལ་པ། དོན་གང་གིས་དབང་དུ་བྱ་བ་གསུམ་པོ་དེས་
སམ། ལྔ་པོ་དེས་བྱས་ན་བྱས་པ་ཞེས་བྱའོ། །དེ་སྟེ་མདོ་སྡེའི་དབང་གིས་བྱེད་ན་མ་བྱས་པ་ཞེས་བྱའོ། །དེ་ཅིའི་ཕྱིར་ཞེ་ན། བསྡིགས་པའང་གཞན་སྨད་པའང་གཞན། བསྐྲད་པའང་གཞན། སླར་བསྡུམ་པའང་
གཞན་པའི་ཕྱིར་རོ། །བཙུན་པ་སྨད་པའི་ལས་སུ་རིགས་པ་ལས་བསྐྲད་པ་དང་། སླར་བསྡུམ་པ་དང་། བསྡིགས་པའི་ལས་བགྱིས་ན་བགྱིས་པ་ཞེས་བགྱི་འམ། བཅོམ་ལྡན་འདས་ཀྱིས་བཀའ་སྩལ་པ། 
<pb id="13.209b"/>
དོན་གང་གི་དབང་དུ་བྱས་པ་གསུམ་པོ་དེས་སམ། ལྔ་པོ་དེས་བྱས་ན་བྱས་པ་ཞེས་བྱའོ། །དེ་སྟེ་མདོ་སྡེའི་དབང་གིས་བྱེད་ན་མ་བྱས་པ་ཞེས་བྱའོ། །དེ་ཅིའི་ཕྱིར་ན། སྨད་པའང་གཞན། བསྐྲད་པའང་གཞན། སླར་བསྡུམ་
པའང་གཞན། བསྡིགས་པའང་གཞན་པའི་ཕྱིར་རོ། །བཙུན་པ་བསྐྲད་པའི་ལས་སུ་རིགས་པ་ལས་སླར་བསྡུམ་པ་དང་། བསྡིགས་པ་དང་། སྨད་པའི་ལས་བགྱིས་ན་བགྱིས་པ་ཞེས་བགྱི་འམ། བཅོམ་ལྡན་འདས་ཀྱིས་བཀའ་
སྩལ་པ། དོན་གང་གི་དབང་དུ་བྱས་པ་གསུམ་པོ་དེས་སམ། ལྔ་པོ་དེས་བྱས་ན་བྱས་པ་ཞེས་བྱའོ། །དེ་སྟེ་མདོ་སྡེའི་དབང་གིས་བྱས་ན། མ་བྱས་པ་ཞེས་བྱའོ། །དེ་ཅིའི་ཕྱིར་ཞེ་ན། བསྐྲད་པའང་གཞན། སླར་
བསྡུམ་པའང་གཞན། བསྡིགས་པའང་གཞན། སྨད་པའང་གཞན་པའི་ཕྱིར་རོ། །བཙུན་པ་སླར་བསྡུམ་པའི་ལས་སུ་རིགས་པ་ལས་བསྡིགས་པ་དང་། སྨད་པ་དང་། 
བསྐྲད་པའི་ལས་བགྱིས་ན་བགྱིས་པ་ཞེས་བགྱི་འམ། བཅོམ་ལྡན་འདས་ཀྱིས་བཀའ་སྩལ་པ། དོན་གང་གི་དབང་དུ་བྱས་པ་གསུམ་པོ་དེས་སམ། ལྔ་པོ་དེས་བྱས་ན་བྱས་པ་ཞེས་བྱའོ། །དེ་སྟེ་མདོ་སྡེའི་
དབང་གིས་བྱས་ན་མ་བྱས་པ་ཞེས་བྱའོ། །དེ་ཅིའི་ཕྱིར་ཞེ་ན། སླར་བསྡུམ་པའང་གཞན། བསྡིགས་པ་ལ་སྩོགས་པ་ཡང་གཞན་གྱི་ཕྱིར་རོ། །དངོས་པོ་གང་གིས་བསྐྲད་པའི་ལས་སུ་བགྱི་བའི་དངོས་པོ་དེས་སྨད་པ་དང་། 
བསྡིགས་པ་དང་། སླར་བསྡུམ་པར་རུང་ངམ། བཅོམ་ལྡན་འདས་ཀྱིས་བཀའ་སྩལ་པ། དེའི་དོན་གྱི་དབང་དུ་བྱས་ན་རུང་ངོ་། །དངོས་པོ་གང་གིས་སྨད་པའི་ལས་སུ་བགྱི་བའི་དངོས་པོ་དེས་བསྐྲད་པ་དང་། 
བསྡིགས་པ་དང་། སླར་བསྡུམ་པར་རུང་ངམ། བཅོམ་ལྡན་འདས་ཀྱིས་བཀའ་སྩལ་པ། དེའི་དོན་གྱི་དབང་དུ་བྱས་ན་རུང་ངོ་། །དངོས་པོ་གང་གིས་བསྡིགས་པའི་ལས་སུ་བགྱི་བའི་དངོས་པོ་དེས་སླར་བསྡུམ་
<pb id="13.210a"/>
པ་དང་། བསྐྲད་པ་དང་། སྨད་པར་རུང་ངམ། བཅོམ་ལྡན་འདས་ཀྱིས་བཀའ་སྩལ་པ། དེའི་དོན་གྱི་དབང་དུ་བྱས་ན་རུང་ངོ་། །དངོས་པོ་གང་གིས་སླར་བསྡུམ་པའི་ལས་སུ་བགྱི་བའི་དངོས་པོ་དེས་བསྐྲད་པ་
དང་། བསྡིགས་པ་དང་། སྨད་པར་རུང་ངམ། བཅོམ་ལྡན་འདས་ཀྱིས་བཀའ་སྩལ་པ། དེའི་དོན་གྱི་དབང་དུ་བྱས་ན་རུང་ངོ་། །དངོས་པོ་གང་གིས་ལྷག་མ་མེད་པའི་ནོངས་པར་འགྱུར་བའི་དངོས་པོ་དེས་ལྷག་མ་དང་བཅས་པར་
འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། འདི་ལྟར་དགེ་སློང་མ་ཐུན་མོང་མ་ཡིན་པའི་ཕས་ཕམ་པ་བཞི་བྱས་ན་ལྷག་མ་མེད་པར་འགྱུར་རོ། །དགེ་སློང་ལ་ནི་ལྷག་མ་དང་བཅས་པར་འགྱུར་རོ། །
དངོས་པོ་གང་གིས་ཕས་ཕམ་པའི་དངོས་པོ་གང་གིས་ནོངས་པར་འགྱུར་བའི་དངོས་པོ་དེས་དགེ་འདུན་གྱི་ལྷག་མར་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དགེ་སློང་མ་ལ་ནི་ལུས་ཀྱིས་རེག་པར་སྤྱད་
པས་ཕས་ཕམ་པར་འགྱུར་རོ། །དགེ་སློང་ལ་དགེ་འདུན་གྱི་ལྷག་མར་འགྱུར་རོ། །དངོས་པོ་གང་གིས་ཕས་ཕམ་པའི་ནོངས་པར་འགྱུར་བའི་དངོས་པོ་དེས་ལྟུང་བར་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་
སྩལ་པ། ཡོད་དེ། དགེ་སློང་མས་ཤེས་བཞིན་དུ་དགེ་སློང་མའི་ཉེས་པ་སྦོམ་པོའི་ཉེས་པ་སྐྱ་རེང་བྱུང་གི་བར་དུ་བཅབས་ན་ཕས་ཕམ་པར་འགྱུར་རོ། །དགེ་སློང་དག་གིས་དགེ་སློང་གི་བཅབས་ན་ལྟུང་བར་འགྱུར་རོ། །
དངོས་པོ་གང་གིས་ཕས་ཕམ་པར་འགྱུར་བའི་དངོས་པོ་དེས་ཉེས་བྱས་སུ་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དགེ་སློང་མས་འདི་ལྟར་དགེ་འདུན་འདུས་པས་ཆོས་བཞིན་དུ་དགེ་སློང་ཕ་མ་
མཐོང་ངོ་ཞེས་ནས་སྤངས་པའི་རྗེས་སུ་ཞུགས་པ་དེ་ལ་དགེ་འདུན་གྱི་ནང་དུ་ལན་གསུམ་གྱི་བར་དུ་བསྒོ་ཡང་མི་གཏོང་ན་མོ་ལ་ནི་ཕས་ཕམ་པར་འགྱུར་རོ། །དགེ་སློང་གིས་བསྒོས་ཏེ་མ་གཏང་ན་ཉེས་བྱས་སུ་འགྱུར་རོ། །
<pb id="13.210b"/>
དངོས་པོ་གང་གིས་དགེ་འདུན་གྱི་ལྷག་མར་འགྱུར་ལ། དངོས་པོ་དེ་ཉིད་ལྟུང་བར་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དགེ་སློང་གིས་བསམས་བཞིན་དུ་ཁུ་བ་ཕྱུང་ན་དགེ་འདུན་
གྱི་ལྷག་མར་འགྱུར་རོ། །དགེ་སློང་མས་ཕྱུང་ན་ལྟུང་བར་འགྱུར་རོ། །དངོས་པོ་གང་གིས་དགེ་འདུན་གྱི་ལྷག་མར་འགྱུར་ལ་དངོས་པོ་དེ་ཉིད་ཀྱིས་ཉེས་བྱས་སུ་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་
སྩལ་པ། ཡོད་དེ། དགེ་སློང་མ་དུས་མ་ཡིན་པར་དོན་གྱི་ཕྱིར་ཕྱི་རོལ་དུ་བྱུང་ན་དགེ་འདུན་གྱི་ལྷག་མར་འགྱུར་རོ། །དགེ་སློང་ལ་ནི་ཉེས་བྱས་སུ་འགྱུར་རོ། །གང་གི་དངོས་པོས་ལྟུང་བར་འགྱུར་ལ། དེའི་དངོས་
པོས་སོ་སོར་བཤགས་པར་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དགེ་སློང་གིས་ཉེ་དུ་མ་ཡིན་པ་ལས་བསོད་པའི་ཟས་བླངས་ན་ལྟུང་བར་འགྱུར་རོ། །དགེ་སློང་མས་བླངས་ན་སོ་སོར་
བཤགས་པར་འགྱུར་རོ། །གང་གིས་དངོས་པོས་ལྟུང་བར་འགྱུར་ལ། དེའི་དངོས་པོ་དེ་ཉིད་ཀྱིས་ཉེས་བྱས་སུ་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དགེ་སློང་མས་རྩྭ་
སྔོན་པོའི་སྟེང་དུ་བཤང་གཅི་བྱས་ན་ལྟུང་བར་འགྱུར་རོ། །དགེ་སློང་གིས་བྱས་ན་ཉེས་བྱས་སུ་འགྱུར་རོ། །དངོས་པོ་གང་གིས་སོ་སོར་བཤགས་པར་འགྱུར་ལ། དེའི་དངོས་པོ་དེ་ཉིད་ཀྱིས་ཉེས་བྱས་སུ་འགྱུར་བ་
མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། དམ་བཅས་པའི་སློབ་པའི་རིགས་པ་ལས། བདག་གིས་ལག་གིས་དར་ཏེ། བཟའ་བ་དང་བཅའ་བ་དག་བླངས་ན་སོ་སོར་བཤགས་པར་
འགྱུར་རོ། །དགེ་སློང་མས་བླངས་ན་ཉེས་བྱས་སུ་འགྱུར་རོ། །རྐུན་གནས་སུ་ཡི་དམ་འཆའ་བཞིན་བསྙེན་པར་མ་རྫོགས་ན་ཡང་བསྙེན་པར་རྫོགས་པར་མི་བགྱི་བ་དང་། བསྙེན་པར་རྫོགས་ན་ཡང་སླར་དབྱུང་བ་དང་
<pb id="13.211a"/>
བསྙེན་པར་མ་རྫོགས་ན་ཡང་བསྙེན་པར་རྫོགས་པར་བགྱི་བ་དང་། བསྙེན་པར་རྫོགས་པ་ལ་མི་དབྱུང་བར་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ལན་གཉིས་སམ་ལན་གསུམ་གྱི་བར་དུ་
གསོ་སྦྱོང་མངོན་དུ་མྱོང་ན་དེ་བསྙེན་པར་མ་རྫོགས་ན་བསྙེན་པར་རྫོགས་པར་མི་བྱ། བསྙེན་པར་རྫོགས་ན་ཡང་སླར་དབྱུང་བར་བྱ། གང་ཞིག་གིས་གསོ་སྦྱོང་ལན་གཅིག་མྱོང་ན་དེ་བསྙེན་པར་མ་རྫོགས་ན་ཡང་བསྙེན་པར་རྫོགས་པར་
བྱ། བསྙེན་པར་རྫོགས་ན་ཡང་དབྱུང་བར་མི་བྱའོ། །དགེ་སློང་མ་སུན་ཕྱུང་བ་ཡི་དམ་འཆའ་བཞིན་དུ་བསྙེན་པར་མ་རྫོགས་ན་ཡང་བསྙེན་པར་རྫོགས་པར་མི་བགྱི་བ་དང་། བསྙེན་པར་རྫོགས་ན་ཡང་སླར་དབྱུང་བ་དང་། བསྙེན་པར་
མ་རྫོགས་པ་ན་ཡང་བསྙེན་པར་རྫོགས་པར་བགྱི་བ་དང་། བསྙེན་པར་རྫོགས་ན་ཡང་མི་དབྱུང་བར་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། མི་ཚངས་པར་སྤྱོད་པ་དག་གིས་དགེ་སློང་མ་སུན་ཕྱུང་
བར་གྱུར་པ་དེ་ནི་བསྙེན་པར་མ་རྫོགས་ན་ཡང་བསྙེན་པར་རྫོགས་པར་མི་བྱ། བསྙེན་པར་རྫོགས་ན་ཡང་སླར་དབྱུང་བར་བྱ། གང་གིས་ལུས་ཀྱིས་རེག་པས་དགེ་སློང་མ་སུན་ཕྱུང་བ་དེ་ནི་བསྙེན་པར་མ་རྫོགས་ན་ཡང་བསྙེན་པར་
རྫོགས་པར་བྱ། བསྙེན་པར་རྫོགས་ན་ཡང་སླར་མི་དབྱུང་བར་བྱའོ། །དགེ་འདུན་གྱི་དབྱེན་བྱས་པར་ཡི་དམ་འཆའ་བཞིན་བསྙེན་པར་མ་རྫོགས་ན་ཡང་བསྙེན་པར་རྫོགས་པར་མི་བགྱིད་བསྙེན་པར་རྫོགས་ན་ཡང་སླར་དབྱུང་བ་དང་། 
བསྙེན་པར་མ་རྫོགས་ན་ཡང་བསྙེན་པར་རྫོགས་པར་བགྱི་བ་དང་། བསྙེན་པར་རྫོགས་ན་ཡང་སླར་མི་དབྱུང་བར་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། གང་ཆོས་མ་ཡིན་པ་ལ་ཆོས་མ་ཡིན་པར་
འདུ་ཤེས་པ་དང་། དབྱེན་ཀྱང་ཆོས་མ་ཡིན་པར་མཐོང་བཞིན་དགེ་འདུན་ཕྱེ་བར་གྱུར་པ་དང་། ཆོས་མ་ཡིན་པ་ལ་ཆོས་སུ་འདུ་ཤེས་ཤིང་དབྱེན་ཆོས་མ་ཡིན་པར་མཐོང་བཞིན་དགེ་འདུན་ཕྱེ་བར་གྱུར་པ་དང་། ཆོས་མ་ཡིན་པ་
<pb id="13.211b"/>
ལ་ཐེ་ཚོམ་དུ་གྱུར་ཅིང་དབྱེན་ཡང་ཆོས་མ་ཡིན་པར་མཐོང་བཞིན་དགེ་འདུན་ཕྱེ་བར་གྱུར་པ་དེ་བསྙེན་པར་མ་རྫོགས་ན་བསྙེན་པར་རྫོགས་པར་མི་བྱ། བསྙེན་པར་རྫོགས་ན་ཡང་སླར་དབྱུང་བར་བྱ། གང་གིས་ཆོས་མ་ཡིན་པ་ལ་ཆོས་སུ་འདུ་
ཤེས་བཞིན་དགེ་འདུན་གྱི་དབྱེན་དུ་གྱུར་ཅིང་དབྱེན་ལའང་ཆོས་བཞིན་མཐོང་ན་དེ་བསྙེན་པར་མ་རྫོགས་ན་ཡང་བསྙེན་པར་རྫོགས་པར་བྱ། བསྙེན་པར་རྫོགས་ན་ཡང་མི་དབྱུང་བར་བྱའོ། །མ་བསད་པར་ཁས་ལེན་བཞིན་དུ་བསྙེན་པར་མ་རྫོགས་
ན་ཡང་བསྙེན་པར་རྫོགས་པར་མི་བགྱི་བ་དང་། བསྙེན་པར་རྫོགས་ན་ཡང་སླར་དབྱུང་བར་བགྱི་བ་དང་། བསྙེན་པར་མ་རྫོགས་ན་ཡང་བསྙེན་པར་རྫོགས་པར་བགྱི་བ་དང་། བསྙེན་པར་རྫོགས་ན་ཡང་མི་དབྱུང་བ་མཆིས་སམ། 
བཅོམ་ལྡན་འདས་ཀྱིས་བཀའ་སྩལ་པ། ཡོད་དེ། གང་རང་གི་ལག་གིས་བསམས་བཞིན་མའི་འཚོ་བ་དང་ཕྲལ་བར་གྱུར་པ་དེ་ནི་བསྙེན་པར་མ་རྫོགས་ན་བསྙེན་པར་རྫོགས་པར་མི་བྱ། བསྙེན་པར་རྫོགས་ན་ཡང་སླར་དབྱུང་
བར་བྱའོ། །གང་གིས་གཞན་གྱི་འདུ་ཤེས་པས་མའི་འཚོ་བ་དང་ཕྲལ་བར་གྱུར་པ་དེ་ནི་བསྙེན་པར་མ་རྫོགས་ན་ཡང་བསྙེན་པར་རྫོགས་པར་བགྱིས་ཤིག །བསྙེན་པར་རྫོགས་ན་ཡང་སླར་མ་དབྱུང་ཤིག །དེ་བཞིན་དུ་ཕ་དང་། དགྲ་བཅོམ་
པ་དང་། ཉན་ཐོས་ཀྱང་ངོ་། །བཙུན་པ་ཅི་དགེ་སློང་དགེ་བའི་སེམས་ཀྱིས་མ་འཚོ་བ་དང་ཕྲལ་ལམ། འོན་ཏེ་མི་དགེ་བའི་སེམས་སམ། འོན་ཏེ་ལུང་དུ་མི་སྟོན་པའི་སེམས་ཀྱིས་མའི་སྲོག་གཅོད། བཅོམ་ལྡན་
འདས་ཀྱིས་བཀའ་སྩལ་པ། ཨུ་པཱ་ལི་དགེ་སློང་དགེ་བའི་སེམས་དང་། མི་དགེ་བའི་སེམས་དང་། ལུང་དུ་མི་སྟོན་པའི་སེམས་ཀྱིས་ཀྱང་མའི་འཚོ་བ་དང་བྲལ་བར་བྱེད་དོ། །བཙུན་པ་ཅི་དགེ་སློང་དགེ་བའི་སེམས་
ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ནོངས་པར་འགྱུར་ཞིང་འཚམས་མེད་པའི་ལས་སུ་ཡང་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཨུ་པཱ་ལི་དགེ་སློང་མི་དགེ་བའི་སེམས་ཀྱིས་མ་འཚོ་
<pb id="13.212a"/>
བ་དང་ཕྲལ་ན་ཕས་ཕམ་པའི་ཉེས་པར་ཡང་འགྱུར་ལ་འཚམས་མེད་པའི་ལས་སུ་ཡང་འགྱུར་རོ། །དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་མི་འགྱུར་ཞིང་འཚམས་མེད་པའི་ལས་སུ་མི་འགྱུར་བ་ཡང་ཡོད་
དོ། །བཙུན་པ་ཅི་དགེ་སློང་གིས་མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་འགྱུར་ལ་འཚམས་མེད་པའི་ལས་སུ་ཡང་འགྱུར་རམ། མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་མི་འགྱུར་ལ། 
འཚམས་མེད་པའི་ལས་སུ་མི་འགྱུར་བ་མཆིས་སམ། བཅོམ་ལྡན་འདས་ཀྱིས་བཀའ་སྩལ་པ། ཨུ་པཱ་ལི་མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་འགྱུར་ལ་འཚམས་མེད་པའི་ལས་སུ་ཡང་འགྱུར་རོ། །
མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་མི་འགྱུར་ལ་འཚམས་མེད་པའི་ལས་སུ་མི་འགྱུར་བ་ཡང་ཡོད་དོ། །བཙུན་པ་ཅི་དགེ་སློང་ལུང་མི་སྟོན་པའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་འགྱུར་
ལ་འཚམས་མེད་པའི་ལས་སུ་འགྱུར་བ་མཆིས་སམ། ལུང་དུ་མི་སྟོན་པའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་མི་འགྱུར་ལ་འཚམས་མེད་པའི་ལས་སུ་ཡང་མི་འགྱུར་བ་མཆིས་སམ། བཅོམ་ལྡན་འདས་
ཀྱིས་བཀའ་སྩལ་པ། ཨུ་པཱ་ལི་དགེ་སློང་ལུང་དུ་མི་སྟོན་པའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པར་ཡང་འགྱུར་ལ་འཚམས་མེད་པའི་ལས་སུ་ཡང་འགྱུར་རོ། །ལུང་དུ་མི་སྟོན་པའི་སེམས་ཀྱིས་མ་འཚོ་བ་དང་ཕྲལ་ན་
ཕས་ཕམ་པར་ཡང་མི་འགྱུར་ལ་འཚམས་མེད་པའི་ལས་སུ་ཡང་མི་འགྱུར་རོ། །བཙུན་པ་ཇི་ལྟར་དགེ་སློང་གིས་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ནོངས་པར་ཡང་འགྱུར་ལ། འཚམས་མེད་པའི་ལས་
སུ་ཡང་འགྱུར། ཇི་ལྟར་ན་དགེ་སློང་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ནོངས་པར་ཡང་མི་འགྱུར་ལ་འཚམས་མེད་པའི་ལས་སུ་ཡང་མི་འགྱུར་བ་ལགས། བཀའ་སྩལ་པ། 
<pb id="13.212b"/>
ཨུ་པཱ་ལི་འདི་ལྟར་དགེ་སློང་གིས་མ་ཞིག་ནད་བུ་ཅན་ཡུན་རིང་ཞིག་ནས་མི་བདེ་སྡུག་བསྔལ་གྱིས་དྲག་ཏུ་གཟིར་ཞིང་གནོད་པ་ཆེར་འགྱུར་བ་མྱོང་བ་དེས་དེ་ལྟ་བུའི་རྐྱེན་གྱིས་མ་འཚོ་བ་དང་ཕྲལ་ན་ཕས་ཕམ་པའི་ཉེས་པར་ཡང་འགྱུར་ལ། འཚམས་
མེད་པའི་ལས་སུ་ཡང་འགྱུར་རོ། །འདི་ལྟར་དགེ་སློང་དེས་མ་ན་བ་ལ་འབྲས་ཆེན་དང་། ནས་ཐུག་དང་། ཁུ་བ་དང་། ཤ་དང་། རི་དགས་ཀྱི་ཤ་བྱིན་པ་ལས། དེ་ཡང་དེའི་རྐྱེན་གྱིས་དུས་འདས་ན་དེ་དེ་ལ་ཕས་ཕམ་པའི་ཉེས་པར་མི་
འགྱུར་ཞིང་འཚམས་མེད་པའི་ལས་སུ་ཡང་མི་འགྱུར་རོ། །དེ་ལྟར་ན་དགེ་སློང་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ཉེས་པར་ཡང་འགྱུར་ལ་དེ་འཚམས་མེད་པའི་ལས་སུ་འགྱུར་ལ། དེ་ལྟར་ན་དགེ་སློང་དགེ་བའི་སེམས་
ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ཉེས་པར་ཡང་མི་འགྱུར་ལ་དེ་འཚམས་མེད་པའི་ལས་སུ་ཡང་མི་འགྱུར་རོ། །བཙུན་པ་ཇི་ལྟར་ན་དགེ་སློང་མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ནོངས་པར་ཡང་འགྱུར་
ལ། འཚམས་མེད་པའི་ལས་སུ་ཡང་འགྱུར། ཇི་ལྟར་ན་དགེ་སློང་མི་དགེ་བའི་སེམས་ཀྱིས་མ་འཚོ་བ་དང་ཕྲལ་ན་ཕས་ཕམ་པའི་ནོངས་པར་ཡང་མི་འགྱུར་ལ། འཚམས་མེད་པའི་སུག་ལས་སུ་ཡང་མི་འགྱུར་བ་གང་ལགས། 
གསུངས་པ། ཨུ་པཱ་ལི་འདི་ལྟར་དགེ་སློང་གིས་ནོར་གྱི་ཕྱིར་རམ། རྐང་འགྲོས་ཀྱི་ཕྱིར་ཡང་རུང་མའི་འཚོ་བ་དང་ཕྲལ་ན་ཕས་ཕམ་པའི་ཉེས་པར་ཡང་འགྱུར་ལ། འཚམས་མེད་པའི་ལས་སུ་ཡང་འགྱུར་རོ། །
འདི་ལྟར་ཡང་དགེ་སློང་མི་དགེ་བའི་སེམས་ཀྱིས་བལ་གླང་ལ་བརྡེག་གམ་ལུག་གམ་ར་ལ་བརྡེག་སྙམ་པ་ལས་མ་ལ་ཕོག་སྟེ། དེའི་རྐྱེན་གྱིས་དེ་དུས་འདས་ན་དེ་ལ་ཕས་ཕམ་པའི་ཉེས་པར་ཡང་མི་འགྱུར་ལ་འཚམས་མེད་པའི་
ལས་སུ་ཡང་མི་འགྱུར་རོ། །དེ་ལྟར་ན་མི་དགེ་བའི་སེམས་ཀྱིས་མའི་འཚོ་བ་དང་ཕྲལ་ན་ཕས་ཕམ་པའི་ཉེས་པར་ཡང་འགྱུར་ལ། འཚམས་མེད་པའི་ལས་སུ་ཡང་འགྱུར་རོ། །དེ་ལྟར་ན་མི་དགེ་བའི་སེམས་ཀྱིས་མ་འཚོ་
