<pb id="59.342a"/>པའི་གཙུག་ཏོར་ཆེན་པོའི་ལེའུ་སྟོང་ཕྲག་བཅུ་པ་ལས་དེ་བཞིན་གཤེགས་པའི་གསང་བ་བྱང་ཆུབ་སེམས་དཔའ་ཐམས་ཅད་ཀྱིས་བསྒྲུབས་པ་དོན་མངོན་པར་འཐོབ་པར་སྤྱད་པའི་རྒྱུ་ལེའུ་བཅུ་པ་རྫོགས་སྷོ།།  །། 
<sutra id="J179"/><stitle n="178" zh="64.802"></stitle><head n="1" t="གཙུག་ཏོར་ཆེན་པོ་བམ་པོ་དགུ་པ་ལས་བདུད་ཀྱི་ལེའུ་ཉི་ཚེ་ཕྱུང་བ།" st="nst"/><ttitle n="178" zh="64.802">གཙུག་ཏོར་ཆེན་པོ་བམ་པོ་དགུ་པ་ལས་བདུད་ཀྱ་ལེའུ་ཉི་ཚེ་ཕྱུང་བ།</ttitle><bampo n="178.1" zh="64.802"/> བཅོམ་ལྡན་འདས་ཀྱིས་བཀའ་སྩལ་པ། མཐའ་ཡས་ཁྱོད་ཀྱིས་འདི་ལྟར་ཤེས་པར་གྱིས་ཤིག །བྱང་ཆུབ་ཀྱི་དཀྱིལ་འཁོར་ལ་གནས་པ་ནི་འདུ་
ཤེས་ཐམས་ཅད་འབྱངབར་འགྱུར་རོ། །དེ་ཉིད་འདུ་ཤེས་སྤངས་པ་ཡིན་ནོ། །དེས་ན་སྙིང་པོ་ཐམས་ཅད་སྣང་བར་འགྱུར་ཏེ། གཡོ་བ་རྣམ་པར་དག་པས་གཞན་དུ་ཐ་མི་དད། དྲན་པ་བརྗོད་པས་ཡང་དག་པ་དང་གཅིག་གོ། །
དེ་ཁོ་ན་ལ་གནས་དེ་ཏིང་ངེ་འཛིན་དུ་ཞུགས་ན། དཔེར་ན་མིག་སྣང་བའི་མི་མུན་པ་ཆེན་པོའི་ནང་ན་འདུག་པ་དང་མཚུངས་ཏེ། བྱང་བ་ཉིད་ཤིན་དུ་གཙང་མོད་ཀྱི། སེམས་ལ་འོད་མ་བྱུང་བས་དེ་ནི་གཟུགས་ཀྱི་ཕུང་པོའི་
ཁང་ཁྱིམ་ཡིན་ནོ། །མིག་དག་གསལ་བས་ཕྱོགས་བཅུ་ཐོགས་པ་མེད་པར་མཐོང་སྟེ། མུན་པ་དང་མི་སྣང་བ་མེད་ན། དེ་ནི་གཟུགས་ཀྱི་ཕུང་པོ་ཟད་པས་བསྐལ་པའི་རྙོག་པ་ལས་རྒལ་ཏོ། །དེའི་དོན་བརྟགས་ན་མི་
བདེན་པའི་སེམས་དམ་དུ་འཛིན་པ་ལས་བྱུང་ངོ་། །སེམས་དེ་ལ་བསྒྱོམ་པ་སྟོང་ཞིང་སྣང་གསལ་བར་གྱུར་ན། སྐད་ཅིག་ཏུ་ལུས་ཀྱི་དབང་ཐོབ་སྟེ། ལུས་གཟུགས་ལ་མི་ཐོགས་པ་ཐོབ་པོ། །དེའི་མིང་ནི་བྱང་བའི་
མཐུ་སྐྱེས་པར་ཟད་དོ། །སེམས་དེ་སྟོང་ཞི་ཞིང་སྣང་གསལ་ན། བདག་གིས་ལུས་ཀྱི་ནང་ན་ཅི་འདུག་པ་ཀུན་སྣང་སྟེ། བདག་གི་ལུས་ལ་ཀློ་བུར་དུ་སྲིན་གྲོལ་མ་བྱུང་ཡང་ལུས་མ་གོད་མ་ཉམས་པར་མཐོང་སྟེ། དེ་ཡང་
བྱང་སྣང་བའི་མཐུ་སྐྱེ་བར་ཟད་དོ། །སེམས་དེ་ཕྱི་ནང་སྟོང་ཞི་བའི་ཕྱིར་ནམ་མཁའ་སྟོང་པ་ལས་ཆོས་བཤད་པའི་སྒྲ་དང་། ཕྱོགས་བཅུ་ན་ཆོས་ཟབ་མོའི་དོན་བཤད་པའི་སྒྲ་ཐོས་ཏེ། དེ་ནི་བརླ་དང་། ཕེག་དང་། ཡིད་དང་། 
<pb id="59.342b"/>མི་གཏོད་པ་དང་། ཛི་ཤིན་རྣམས་ལྷན་ཅིག་ཏུ་འདུག་པ་ལས་འདུ་འབྲལ་དུ་གྱུར་པ་ལས་བྱུང་བར་ཟད་། སེམས་དེ་སྣང་གསལ་ཞིང་ནང་གི་འོད་བྱུང་བའི་ཕྱིར་ཕྱོགས་བཅུ་ཐམས་ཅད་འཛམ་བུའི་གསེར་གྱི་ཁ་དོག་ཏུ་
གྱུར། སེམས་ཅན་སེམས་ཀྱི་སེམས་མི་མཐུན་པའི་རྣམས་ཀྱང་སངས་རྒྱས་ཀྱི་གཟུགས་སུ་གྱུར། རྣམ་པར་སྣང་མཛད་ལྷའི་འོད་ཀྱི་ཁང་པ་ན་བཞུགས་ཏེ། སངས་རྒྱས་བཅུས་བསྐོར་བ་དང་། ཡུལ་དང་ཞིང་
མེ་ཏོག་དང་བཅས་པ་འབུམ་ཕྲག་བརྒྱ་དང་། དེ་རྣམས་སྐད་ཅིག་ཏུ་མཐོང་སྟེ། སེམས་དང་བརླ་ཚོར་བ་རྣོ་བས་སེམས་ཀྱི་འོད་ཞིབ་མོས་འཇིག་རྟེན་དེ་རྣམས་མཐོང་བར་ཟད་དོ། །སེམས་དེ་སྟོང་ཞི་ཞིང་གསལ་
སྣང་བ་ལ། རྟོག་ཅིང་དཔྱོད་པ་ལ་བར་ཆད་མེད་པས་སྐད་ཅིག་གློ་བུར་དུ་ཕྱོགས་བཅུའི་རིན་པོ་ཆེ་སྣ་བདུན་དང་། བརྒྱ་ཁ་དོག་ཏུ་གྱུར་པར་མཐོང་སྟེ། དེ་ནི་སེམས་མནན་ཅིང་མི་གཏོང་བ་ལ་བསྒོམས་དྲགས་པ་མི་གཏོང་བ་
ལས་བྱུང་བར་ཟད། སེམས་སྟོང་ཞི་ཞིང་སྣང་གསལ་བར་གྱུར་པའི་ཕྱིར་མཚན་མོ་མུན་པའི་ནང་ན་ཅི་འདུག་གོ་ཅོག་ཉིན་པར་བཞིན་དུ་རེ་ཤིག་གློ་བུར་དུ་མཐོང་སྟེ། དེ་ནི་སེམས་ཞི་ཞིང་གསལ་བར་གྱུར་པའི་ཕྱིར་མཐོང་
བར་ཟད་དོ། །སེམས་དེ་སྟོང་ཞི་བའི་ཕྱིར་བདག་གི་ལུས་རྩྭ་ཤིང་བཞིན་དུ་མཚོན་གྱིས་གཏུབས་བཅད་དམ། །མེར་བསྲེགས་ཀྱང་མིང་མི་ཚིག་སྟེ། དེ་ནི་ཆེན་པོ་བཞིའི་མཚན་ཉིད་ཕྱིར་འབྱུང་བ་ཡིན་ནོ། །སེམས་དེ་གཙང་
མར་གྱུར་པའི་མཐུས་ཕྱོགས་བཅུའི་རི་དང་། གཙང་པོའི་ཆུ་བོ་ཐམས་ཅད་དང་། ས་གཞི་ཐམས་ཅད་སངས་རྒྱས་ཀྱི་ཞིང་དུ་གྱུར་ཏེ། ནོར་བུ་རིན་པོ་ཆེས་བརྒྱན་པ་དང་། འོད་སྣང་བ་གར་ཡང་ཁྱབ་པ་བྱེ་མ་སྙེད་ཀྱི་སངས་
རྒྱས་ན་མ་མཁའ་ལ་བཞུགས་པ་དང་། ནམ་མཁའ་ལ་རིན་པོ་ཆེའི་ཁང་ཁྱིམ་དང་། མཚམས་མེད་པ་ཡན་ཆད་ལྷ་བྲན་གྱི་གནས་མན་ཆ་ད་བསྒྲིབས་པ་མེད་པར་མཐོང་སྟེ། དེ་ནི་སྐྱོ་བ་དང་དགའ་བའི་སེམས་ལ་
<pb id="59.343a"/>བསྒོམས་པ་ཡུན་རིངས་པོ་ལས་གྱུར་པར་ཟད་དོ། །སེམས་དེ་ལ་ཞིབ་ཏུ་བསྒོམས་པ་ཡུན་རིངས་པས། རེག་ཤིག་མཚན་མོ་གློ་བུར་དུ་རྒྱང་རིང་པོ་ན་འདུག་པའི་གྲོང་དུ་ཁྱབ་པ་ལ་སྲེད་པ་དང་། རྡུལ་དོན་དུ་གྱུར་པ་དང་། དེ་རྣམས་ཉིད་ལ་རྟག་པར་འཛིན་ཏེ། མུ་སྟེགས་བྲམ་ཟེ་ཀ་
ཤ་བ་དང་། མེ་ལ་རྗེད་པ་དང་། ཆུ་ལ་རྗེད་པའི་ཆོས་ལ་མྱ་ངན་ལས་འདས་པའི་དོན་ཚོལ་ཏེ། མུ་སྟེགས་དེ་རྣམས་ཀྱི་སྡེ་གྱུར་ཏོ། །བྱང་ཆུབ་ཀྱི་སེམས་ནི་འཆོལ། ཤེས་པར་ལྟ་བ་ནི་རླག །མུ་སྟེགས་སྔར་
ཡུལ་ཡོད་པར་འཛིན་པའི་ཆོས་སྤྱད་དེ། མི་བདེན་པའི་འབྲས་བུ་ནི་གྲུབ། མྱ་ངན་ལས་འདས་པ་ལ་ནི་རྒྱབ་ཀྱིས་ཕྱོགས། ལོག་པར་ལྟ་བའི་རིགས་སུ་ནི་སྐྱེའོ། །ཡང་རིགས་ཀྱི་བུ་འདུ་བྱེད་ཐམས་ཅད་སྟོང་
པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བ་འགོག་པའི་དོན་ལ་ཤིན་དུ་མ་རྒྱས་པས་སེམས་སྟོང་པ་ཡིན་པར་ཚོར་ན། སེམས་དེ་ལ་ཞེན་ཏེ་ཕྱོགས་པས། ལྷ་ཚེ་རིངས་པོ་ཡོད་
མིན་མེད་མིན་གྱི་སྐྱེ་མཆེད་ཀྱི་གནས་སུ་སྐྱེས་ཏེ། བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག། དེའི་མིང་ནི་དྲུག་སྟེ། སེམས་ལ་སྟོང་པར་འཛིན་པས་སྟོང་པའི་འབྲས་བུ་ཐོབ་སྟེ། མྱ་ངན་ལས་
འདས་པ་ལ་ནི་རྒྱབ་ཀྱིས་ཕྱོགས། འཆད་ཅིང་འགོག་པའི་རིགས་སུ་ནི་སྐྱེའོ། །ཡང་རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་
བའི་འགོག་པའི་དོན་ལ་ཤིན་དུ་མ་རྒྱས་པས་ལུས་ལ་རྟག་པར་འཛིན་ཏེ། ལུས་དེ་མི་འཆི་མི་འཆད་ཅེས་ཟེར་ཏེ། སེམས་དེ་ལ་ཞེན་བས། རྐམ་པ་དང་བརྐམ་པ་མ་ཡིན་པ་ཨ་སི་ཏ་ཚེ་རིང་པོ་ཚོལ་བའི་འཁོར་དུ་
སྐྱེས་ཏེ། བྱང་ཆུབ་ཀྱི་སེམས་ནི་འཆོལ། ཤེས་པར་ལྟ་བ་ནི་རླག །དེ་ནི་བདུད་དེ། ཚེ་ལ་ཆགས་པའི་མི་བདེན་པའི་རྒྱུས་ལྷ་ཚེ་རིངས་པོའི་འབྲས་བུ་རྫོགས་ཏེ་མྱ་ངན་ལས་འདས་པ་ལ་ནི་རྒྱབ་
<pb id="59.343b"/>ཀྱིས་ཕྱོགས་མི་བདེན་པའི་ཚེ་རིང་པོའི་འཁོར་དུ་སྐྱེའོ། །ཡང་རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བ་འགོག་
པའི་དོན་ལ་ཤིན་དུ་མ་རྒྱས་པས་ཚེ་ལ་ཐོགས་པ་མེད་པ་ཐོབ་སྟེ། མྱ་ངན་ཟད་ཀྱིས་དོགས་ནས་པད་མོའི་གདན་དང་། རིན་པོ་ཆེ་སྣ་བདུན་གྱི་ཁང་ཁྱིམ་མང་དུ་རྫུསཏེ། སེམས་ཅི་འདོད་པ་བཞིན་དུ་སྤྱད་
ནས་དེ་ཞེན་པའི་ཕྱིར་ཡང་དག་པ་དང་། ཡང་དག་པ་མ་ཡིན་པ། ཏ་ཏི་ཀ་ལའི་འཁོར་དུ་གྱུར་ཏེ། བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག། དེ་བརྒྱད་དེ་སེམས་ཡོན་པོས་ནི་རྒྱུ་བྱས། 
ཤིན་དུ་རྒྱས་པའི་སྤྱོད་ཡུལ་ནི་ཐོབ། མྱ་ངན་ལས་འདས་པ་ལ་ནི་རྒྱབ་ཀྱིས་ཕྱོགས། ལྷའི་བདུད་ཀྱི་རིགས་སུ་སྐྱེའོ། །ཡང་རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་
ཡང་འགོག་སྟེ། མི་སྐྱེ་མི་ཤི་ཞི་བ་འགོག་པའི་དོན་ལ་ཤིན་དུ་མ་རྒྱས་པས་ཚེ་སྣང་བའི་ནང་ན་སྤྱོད་ཡུལ་མེད་པར་སྣང་བ་བསལ་ཏེ། བདེན་མི་བདེན་དང་། རྒྱུ་དང་འབྲས་བུ་བསལ་ཕོད་ཅིང་ཡང་དག་པའི་གཙང་
གདང་བའི་ལམ་ལ་ནི་རྒྱབ་ཀྱིས་ཕྱོགས། ཉོན་མོངས་པ་ནི་མཐོང་། འདུ་བ་ནི་བཅད་འགོག་པ་ནི་རིག །ལམ་ནི་བསྒོམས། འགོག་པ་ལ་གནས་ཏེ། འགྲུས་འབོགས་ཀྱི་སེམས་ནི་བཏང་། འགོག་པ་ལ་ནི་
ཞེན་པས་ཡང་དག་པའི་ཉན་ཐོས་ཀྱི་སྡེར་འགྱུར་ཏེ། བྱང་ཆུབ་ཀྱི་སེམས་ནི་འཆོལ། ཤེས་པ་ལྟ་བ་ནི་རླག །དེ་ནི་དགུ་སྟེ། སེམས་ཞི་བ་ལ་གནས་པས་ཞི་བའི་འབྲས་བུ་ནི་རྫོགས། མྱ་ངན་ལས་
འདས་པ་ལ་ནི་རྒྱབ་ཀྱིས་ཕྱོགས། སྟོང་པར་འཛིན་པའི་རིགས་སུ་ནི་སྐྱེའོ། ཡང་རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ན་ས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བ་འགོག་
<pb id="59.344a"/>པའི་དོན་ལ་ཤིན་དུ་མ་རྒྱས་པས་ཡང་དག་པའི་སེམས་ལ་གཙང་གདང་བ་སྣང་གསལ་བར་ཚོར་ཏེ། དེ་ཤིན་དུ་བརྟགས་པས་མྱ་ངན་ལས་འདས་པའི་དོན་ཡིན་པར་འཛིན་ཏེ། འགོག་པའི་དོན་ལ་ཡང་
ཤིན་ཏུ་མ་རྒྱས་པས་རང་གར་ཕྱོགས་པ་ལ་ཕྱོགས་ཡོད་པར་འཛིན་ཏེ་རང་གི་ལུས་དང་སེམས་ཀྱང་གནས་དེ་ལ་བྱུང་ངོ་སྙམ་དུ་ཐེ་ཚོམ་དུ་གྱུར་ནས་རང་གི་ལུས་ཀྱང་ཡང་དག་པར་རྟག་པ་ཡིན་ཞེས་ཟེར་ཏེ། སེམས་དེ་ལ་ཞེན་
པས་རྟག་ཅེས་ཟེར་བ་དང་། མི་རྟག་ཅེས་ཟེར་བ་དེ་ལ་ཆགས་ཏེ། ལྷ་མཐུ་བོ་ཆེའི་སྡེར་གྱུར་ཏོ། །བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག །དེའི་མིང་ནི་གསུམ་སེམས་ལ་གནས་པས་མི་བདེན་པའི་འབྲས་
བུ་འབྱུང་བ་ཞེས་བྱ་སྟེ། མྱ་ངན་ལས་འད་ས་པ་ལ་ནི་རྒྱབ་ཀྱིས་ཕྱོགས། ལོག་པར་རྒྱས་པའི་རིགས་སུ་ནི་གྱུར། ཡང་རིགས་ཀྱི་བུ་འདུ་བྱེད་ཐམས་ཅད་ནི་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། 
མི་སྐྱེ་མི་ཤི་ཞི་བ་འགོག་པའི་དོན་ལ་ཤིན་དུ་མ་རྒྱས་པས་ཤེས་པ་ལ་ཤེས་པ་རྒྱས་པར་ཚོར་ནས་ཕྱོགས་བཅུའི་རྩི་ཤིང་ལ་ཡང་སེམས་ཡོད་དེ། མི་དང་མི་འདྲ་བ་མེད་པས་མི་ཤི་ན་ཡང་རྩི་ཤིང་དུ་གྱུར་པར་འཛིན་ཏེ། དེ་ལྟ་
བུར་སེམས་ཞེན་པའི་ཕྱིར་མུ་སྟེགས་ཤེས་པ་དང་མི་ཤེས་པར་འཛིན་པས་པ་ཏ་ས་འདིའི་སྡེར་གྱུར་ཏོ། །བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག །དེའི་མིང་ནི་གཞིར་རྒྱས་པར་ཤེས་པའི་སེམས་ཀྱིས་མི་བདེན་
པའི་འབྲས་བུ་རྫོགས་ཞེས་བྱ་བ་ཡིན། མྱ་ངན་ལས་འདས་པ་ལ་ནི་རྒྱབ་ཀྱིས་ཕྱོགས། ལོག་པར་ཤེས་པའི་རིགས་སུ་ནི་སྐྱེའོ། །ཡང་རིགས་སུ་འདུ་བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་
སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བ་འགོག་པའི་དོན་ལ་ཤིན་ཏུ་མ་རྒྱས་པས་ཤིན་དུ་ཞི་བ་ལ་དབང་པོ་ནོར་ཅིང་སྤྱད་དུ་ཡོད་པ་ལ་རང་དབང་ཐོབ་ནས་མེའི་སྣང་བ་ཚོལ་བ་དང་། ཆུ་གཙང་མ་ལ་དགའ་བ་དང་། རླུང་ཀུན་འོར་
<pb id="59.344b"/>འགའ་ནི་གཟུགས་ང་ཡིན་ནོ་ཞེས་ཟེར་འོར་འགའ་ནི་གཟུགས་ཡོད་དོ་ཞེས་ཟེར་ཏེ། འོར་འགའ་ནི་གཟུགས་ང་ལ་རྟོགས་ཤེས་ཟེར། འོར་འགའ་ནི་མྱ་ངན་དང་བྱང་ཆུབ་སོ་སོ་ལ་གཅིག་ལ་གཅིག་མི་གཏོགས་སོ། །
ཞེས་ཟེར་ནས་བྱང་ཆུབ་ཀྱི་སེམས་འཆོལཏེ། མུར་དུག་ཕུང་པོ་ལྔའི་ན་ང་ན་ཤི་བའི་འོག་ཏུ་མཚན་མ་ཡོད་ཅེས་ཟེར་བའི་ཕྱིན་ཅི་ལོག་གི་མུ་སྟེགས་ཀྱི་སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་
རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་གྱིས་ཀླགས་མི་ཐོད་ནས་སྐྱེ་བའི་ཕྱི་མོ་ལ་བརྟགས་ཏེ། སྔར་གཟུགས་དང་། ཚོར་བ་དང་། འདུ་ཤེས་འགོག་ཟིན་པ་རྣམས་ལ་
བརྟགསན། དེ་རྣམས་ཐམས་ཅད་འགགས་ཟིན་པས་གཟུགས་ཡོད་དུ་ནི་གཟུགས་ཟད་སེམས་ཡོད་དུ་མིང་དུ་ང་ཤེས་མེད། ཕྱི་མོ་ཡོད་དུ་ནི་ཚོར་བའི་ཕུང་པོ་ཟད། སྐྱེ་བའི་དོན་ཡོད་དུ་ནི་ཟིན་ཀྱང་ང་ལ་ད་ལྟར་གྱི་ཕུང་པོ་ཡང་
མེད། རྩྭ་ཤིང་དང་འདྲ་ན་ཤི་བའི་འོག་ཏུ་རྒྱུ་དང་འབྲས་བུ་ཡང་མད། མྱ་ངན་ལས་འདས་པའི་རྒྱུ་དང་འབྲས་བུ་ཡང་མེད། ཐམས་ཅད་ཀྱང་སྟོང་སྟེ། གྱི་ན་མིང་ཙམ་དུ་ཡོད་དུ་ཟད། ངོ་བོའི་དོན་མོད་མོད་དོ་
ཞེས་ཟེར་ནས་བྱང་ཆུབ་ཀྱི་སེམས་འཆལ་ཏེ། མུ་སྟེགས་བདུན་ཕུང་པོ་ལྔའི་ནང་ན་ཤི་བའི་འོག་ཏུ་མཚན་མ་མེད་ཅེས་ཟེར་བའི་ཕྱིན་ཅི་ལོག་གི་མུ་སྟེགས་གི་སྡེརགྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་
རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོད་ནས་སྐྱེ་བའི་ཕྱི་མོ་ལ་བརྟགས་ཏེ། ཚོར་བ་དང་། འདུ་ཤེས་ཀྱི་ཕུང་པོ་གཉིས་ཀ་འགོག་པར་མཐོང་ནས་གཅིག་
ལ་གཅིག་གིས་གཞིག་ཅིང་། ཤི་བའི་འོག་ཏུ་གཉིས་ཀ་མ་ཡིན་ཞེས་ཟེར་བའི་མུ་སྟེགས་སུ་གྱུར་ཏེ། གཟུགས་དང་། ཚོར་བ་དང་། འདུ་ཤེས་ཡོད་པས་ལོག་པའི་ཏིང་ངེ་འཛིན་དང་མི་ཕྲད་དེ། རྫོགས་
<pb id="59.345a"/>པའི་ཏིང་ངེ་འཛིན་གྱི་འོད་སྣང་བར་བྱུང་ནས་རྫོགས་པར་སྣང་བ་ལ་སྲེད་དེ་ཏིང་ངེ་གྱི་ཐབས་བསྐམ་ནས། ལྷའི་བདུད་ཀྱིས་གླགས་རྙེད་དེ་ཁར་ཞུགས་ནས། ཆོས་འཆད་མཁས་ཤིང་ལུས་ཀྱང་སྣ་ཚོགས་
པར་བསྒྱུར། མུན་པའི་ནང་འོད་ཀྱང་གཏོང་ནུས་ཏེ། ཡུལ་ཁ་ཅིག་ཏུ་ནི་མི་འདི་ཞེས་བྱ་བ་ཞིག་སངས་རྒྱས་སུ་མངོན་པར་གྲུབ་པོ། །ཡུལ་འདི་ནི་བསྐལ་པ་རྣམ་གསུམ་བྱུང་། སངས་རྒྱས་ཀྱིས་གསུངས་པའི་ཚུལ་
ཁྲིམས་ཀྱང་གྲོལ་གཅིག་ཅེས་བསྒོ་ཞིང་འདོད་ཅིང་སྲེད་པའི་ཆོས་ཤ་སྟག་བཤད་ནས་འཇུངས་པའི་འདྲེ་དེ་ལུས་ལ་འཕགས་མ་ཐག་ཏུ་སློབ་མ་དང་བཅས་ཏེ་རྒྱལ་པའི་གྱོད་ལ་ཡང་ཐོགས། མཚམས་མེད་པའི་དམྱལ་
བར་ཡང་ལྟུང་ངོ་། །དེ་ལ་ཚོར་ན་ཉེས་པ་མེད་དོ། །ཚོར་བ་ཤིན་དུ་གསོག་ནས་རྫོགས་པའི་ཏིང་ངེ་འཛིན་གྱི་སྣང་བ་བྱུང་སྟེ། ཏིང་ངེ་འཛིན་རྒོད་པ་ལ་སྲེད་ད། ལྷའི་བདུད་ཀྱིས་གླགས་རྙེད་ད་ཁོང་དུ་ཞུགས་ནས་ཆོས་འཆད་
མཁས་རབ་ཏུ་གྱུར། བདག་གི་མྱ་ངན་ཟད་དོ་སྙམ་དུ་སེམས། ཆོས་འཆད་པའི་ཚེ་བདག་གི་ལུས་གསེར་གྱི་ཁ་དོག་ཏུ་གྱུར་ཏེ། རིན་པོ་ཆེའི་པད་མའི་སྟེེང་ན་འདུག །ཆོས་ཉན་པའི་མི་གཞན་རྣམས་དེ་བཞིན་དུ་གྱུར་
པར་མཐོང་ནས་བདག་གིས་བྱང་ཆུབ་ཐོབ། སེམས་གཡེང་ཞིང་ཁྲིམས་ཀྱང་བཤིག །ཉན་པའི་མི་ལ་ཁ་ཅིག་ནི་དུས་འདི་ལ་སངས་རྒྱས་སུ་འགྲུབ་བོ་ཞེས་ལུང་སྟོན་ལ་ལ་ནི་ཡུལ་ལ་གཞན་གྱི་སངས་
རྒྱས་ང་སྤྲུལ་པ་ཡིན་ནོ་ཞེས་ཟེར། མིའོ་ཆོག་ཀྱང་དེའི་ཚིག་ལ་གུས་པར་ཉན། དེ་ནས་འདྲེ་དང་བྲལ་མ་ཐག་ཏུ་སློབ་མ་དང་་བཅས་ཏེ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་འགྲོའོ། །
དེ་ལ་ཚོར་ན་ཉེས་པ་མེད་དོ། །ཚོར་བ་ཤིན་དུ་གསོག་སྟེ། རྫོགས་པའི་ཏིང་ངེ་འཛིན་སྣང་བའི་འོད་བྱུང་བ་དང་། ཏིང་ངེ་འཛིན་གྱི་སེམས་གསལ་བ་ལ་སྲེད་པའི་ཕྱིར་ལྷའི་བདུད་ཀྱིས་གླགས་རྙེད་ནས་
<pb id="59.345b"/>ཆོས་ཡིད་ལས་སྐྱེས་པའི་ལུས་ལ་བརྐམ་པའི་ཕྱིར་སེམས་ཕྲ་མོ་མ་ཟད་པས་ལྷའི་བདུད་ཀྱིས་ཀླགས་ཐོད་དེ། ཁར་ཞུགས་ནས་གཞན་ལ་ཆོས་འཆད་ཅིང་། བདག་ལ་བདུད་ཀྱིས་ཟུག་པར་མ་ཚོར་ནས་
བདག་མྱ་ངན་ལས་འདས་སོ་སྙམ་དུ་བསམས་ཏེ། གཞན་ལ་ཆོས་འཆད་པ་དང་། ཁྲོམ་དགོངས་པ་བརྒྱ་འམ། སྟོང་དུ་སྐད་ཅིག་གིས་ཕྱིན་ཏེ། དེ་ན་ཅི་ཡོད་པ་བླངས་ནས་གཞན་ལ་ཡང་བསྟན། བར་བར་
ཡང་ལང་པའི་ནང་ན་རྩིག་པའི་བར་ཉེ་བ་དག་ལ། ཀྱ་ཅིག་དྲག་རབ་ཏུ་འགྲར་བཅུག་ཀྱང་ལོར་ཡང་མི་ཕྱིན་ཏེ། དེ་གཅིག་ང་ལ་ཡིད་ཆེས་ནས་སངས་རྒྱས་ཡིན་ནོ་སྙམ་དུ་ཐེ་ཚོམ་དུ་གྱུར། ཁྲོ་བ་དག་ཀྱང་ཕྱོགས་
བཅུའི་སེམས་ཅནཐམས་ཅད་ངའི་བུ་ཡིན་ནོ། །སངས་རྒྱས་ཐམས་ཅད་ཀྱང་ཐོག་མ་ང་ལས་སྐྱེས། ང་ནི་ཐོག་མའི་སངས་རྒྱས་ཏེ་འཇིག་རྟེན་ལས་བྱུང་བ་ཡིན་ནོ། །དེ་ལྟར་བསྒོམ་པའི་ཕྱིར་ཐབ་པ་ཡིན་ནོ་
ཞེས་ཀྱང་བཤད་དེ། དེ་ནི་འཇིག་རྟེན་ལ་གནས་པར་ང་དབང་ཐོབ་པའི་ལྷའི་བདུད་ཡིན་ནོ། །བདུད་དེ་ལུས་ལ་བྲེལ་མ་ཐག་ཏུ་རྒྱལ་པོའི་རྒྱང་། ཡིད་ནོགས་མཚམས་མེད་པའི་དམྱལ་བར་ཡང་འགལ་ང་ལ་འཆར་ན་ཉེས་པ་མིང་པ་མཐའ་ཡས་
ཤེས་པར་གྱིས་ཤིག །བདུད་དེ་རྣམས་བཅུ་ཆོས་ཐ་མའ་ཚེ་ངའི་ཆོས་ཀྱི་ནང་ན་རབ་ཏུ་བྱུང་། བསྒོམ་པའི་ཚེ་ན་བར་ལུས་ཉ་བ་ཞུགིས། བར་བར་ལུས་ལ་བསྟན་ཏེ། ཐམས་ཅད་ཀྱང་བླ་ན་མེད་པར་གྲུབ་བོ་ཞེས་ཟེར་ཏེ། 
གཡེམ་པ་ལ་ནི་བསྟོད། སངས་རྒྱས་ཀྱི་ཚུལ་ཁྲིམས་ནི་བཤིགི། བདུད་ཀྱི་མཁན་པོ་དང་། བདུད་ཀྱི་སློབ་མ་གཅིག་ལ་གཅིག་གཡེམ་པའི་ཆོས་སློབ་ཅིང་སེམས་དེ་ལ་ཚོར་ཏེ་ཆགས་ན། ཉེ་ན་ནི་རབས་དགུ། རིང་ན་ནི་རབས་
བརྒྱ་ཆོས་ཡང་དག་པར་སྤྱོད་པའི་རྣམས་ཀྱང་ཐམས་ཅད་ཚེ་་འཕོས་ནས་ཐམས་ཅད་བདུད་དུ་གྱུར་ཏེ། ཡང་དག་པའི་ལམ་རླག་ནས་མཚམས་མེད་པར་འགྲོའོ། །མཐའ་ཡས་ཁྱོད་མྱ་ངན་ལས་མ་འདས་པར་
<pb id="59.346a"/>སེམས་ཅན་རྣམས་ལ་དོན་སྟོན་པ་ཡིན་ནོ། །བདུད་ཀྱི་སྟོབས་ཀྱིས་འདོད་ཆ་གས་ཀྱི་དོན་བཤད་དེ། སངས་རྒྱས་ཀྱི་ཁྲིམས་བཤིག་ནས་རྩྭ་དང་། ཤིང་རྣམས་ལ་ཟ་སྟེ། ཆོས་སྤྱད་པ་ལ་མི་རྟག་པས་
འོར་འགའ་ཅི་སྤྱད། འོར་འགའ་ཅི་སྤྱད། བདུད་དེ་ལུས་ལ་འཕགས་མ་ཐག་ཏུ་སློབ་མ་དང་བཅས་སུ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་འགྲོའོ། །དེ་ལ་ཚོར་ན་ནི་ཉེས་པ་མེད་དོ། །
ཡང་རིགས་ཀྱི་བུ་ཚོར་བའི་ཕུང་པོ་ཤིན་དུ་བསགས་ན། ལོག་པའི་ཏིང་ངེ་འཛིན་དང་མི་ཕྲད་ཅིང་། རྫོགས་པའི་ཏིང་ངེ་འཛིན་གྱི་འོད་སྣང་བས་ཏིང་ངེ་འཛིན་བསྒོམ་པའི་ཚེ་སེམས་རྫུ་འཕྲུལ་སྣ་ཚོགས་ཐོགས་པ་མེད་པ་
ལ་སྲེད་དེ། ལྷའི་བདུད་ཀྱིས་གླགས་ཐོད་ནས་ཁར་ཞུགས་ཏེ་ཆོས་འཆད་པ་ལ་མཁས་ཤིང་བདག་བདུད་ཀྱིས་ཟུག་པར་མ་ཚོར་ནས་མྱ་ངན་ལས་འདས་སོ་སྙམ་དུ་བསམས་ནས་ཆོས་འཆད་པའི་ཚེ། ལག་པ་ན་མ་
མར་འཛིན་ཅིང་། ཉན་པ་རྣམས་ལ་འོད་བཅད་ནས་ཉན་པ་རྣམས་ཀྱི་སྤྱི་བོར་འོད་བགོས་ནས། མི་དེ་རྣམས་ཀྱི་མགོ་ལ་འོད་འདོམ་དུ་མར་མཆེད་དེ། སོང་ཡང་ཆག་འམ་ཚིག་པ་མེད་དེ། འོར་འགའ་ཆུའི་སྟེང་ན་རྒྱུག་
པ་དང་འདྲའོ། །འོར་འགའ་ནམ་མཁའ་ལ་འཕགས་ཏེ་མི་གཡོ་བར་འདུག །འོར་འགའ་ཆབ་དོང་གི་ནང་དུ་ཞུགས་ཏེ་ལུས་སྦེད་། འོར་འགའ་སོང་སྒྱེའུ་ནང་དུ་ཞུགས་ཏེ་ལུས་སྦེད། འོར་འགའ་སྐར་ཁུང་གི་
པ་ནི་སའི་སྟིང་ན་རྒྱུག་ནང་དུ་བྱུང་སྟེ་སོང་འོར་འགའ་རྩིག་པ་ལ་ཐོགས་པ་མེད་པར་སོང་། མཚོན་རྣམས་འབའ་ཤིག་ལ་རང་དབང་མ་ཐོབ་བོ། །བདག་གི་ཁ་ལ་སངས་རྒྱས་སུ་གྲུབ་ཟིན་ནོ་ཞེས་ཟེར་ཏེ། གོས་དཀར་
པོ་གྱོན་ནས་བིཀྵུ་རྣམས་ཕྱག་འཚལ་དུ་བཅུག་སྐུར་བསླད་དེ། གཞན་ལ་ཆོས་འཆད་ན་ཡང་འཕྱོན་མའི་ཆོས་ཤེ་དག་བཤད་དོ། །གནམ་ས་དང་། ཤིང་རྩི་དང་། ཆུ་ཀླུང་དང་རིག་འཛིན་ཤི་བ་
<pb id="59.346b"/>རྣམས་འདྲེར་སྐྱེས་པ་ལས་རྒལ་ཏེ་བདུད་དུ་གྱུར་པ་ཡིན་ནོ། །བདུད་དེ་ནམ་ལུས་ལས་བྲལ་མ་ཐག་ཏུ་རྒྱལ་པོའི་གྱོད་ལ་ཡང་ཐོག །མཚམས་མེད་པའི་དམྱལ་བར་ཡང་འགྲོའོ། །དེ་ལ་ཚོར་ན་ཉེས་པ་མེད་དོ། །ཡང་རིགས་ཀྱི་བུ་ཚོར་བའི་
ཕུང་པོ་ཤིན་དུ་གསོགས་ནས་ལོག་པའི་ཏིང་ངེ་འཛིན་དང་མི་ཕྲད་དེ། རྫོགས་པའི་ཏིང་ངེ་འཛིན་གྱི་འོད་སྣང་བས་ཏིང་ངེ་འཛིན་བསྒོམ་པའི་ཚེ། ཤིན་དུ་འགོག་པ་སྟོང་པ་ལ་སྲེད་དེ། ལྷའི་བདུད་ཀྱིས་གླགས་ཐ་དད་
ཁར་ཞུགས་ནས་གཞན་ལ་ཆོས་འཆད་པའི་ཚེ། མཁས་རབ་ནས་བདུད་ཀྱིས་བདག་ལ་ཟུག་པར་མ་ཚོར་ཏེ་བདག་མྱ་ངན་ལས་འདས་སོ་སྙམ་དུ་བསམས་ནས་གཞན་ཆོས་འདྲིར་འོངས་ནས་ཆོས་འཆད་པའི་ཚེ་ཡང་
བདག་གི་ལུས་སྟོང་པར་བྱས་ནས་གཞན་གྱིས་མི་མཐོང་བར་གྱུར་ཏེ། རེ་ཤིག་སྟོང་པའི་ནང་ནས་གློ་བུར་དུ་བྱུང་སྟེ། བྱུང་བ་དང་། སྦ་བ་དང་། རང་དབང་ཐོབ་པར་གྱུར་ནས། བར་བར་ཡང་ལུས་འཆིང་བུ་བཞིན་དུ་ཕྱི་
ནང་ཐལ་བར་བསྟན་། བར་བར་ནི་རྐང་ལག་ཕྱག་ན་ཙན་དན་བསུང་། བར་བར་ནི་གཅིན་དང་ངན་སྐྱགས་ཀྱང་དཔེར་ན་ཤ་ཁར་སྟུག་པོ་དང་འདྲ། ཚུལ་ཁྲིམས་ལ་སྐུར། དགེ་སློང་ལ་སྨད་། ལས་ཅི་བྱས་པའི་
ལན་མེད་ཅེས་ཀྱང་བཤད། ལུས་དེར་ཤིན་ཡེ་ངང་ཟད་དེ། ཕྱི་མའི་ལུས་ནོར་དུ་ཡང་མེད་དོ། །ཞེས་ཟེར་ཏེ། མི་ཐ་མལ་པ་དང་འཕགས་པ་ཡང་འདྲའོ་ཞེས་བཤད་དོ། །ཁོ་དག་ནི་ཕྱིན་ཅི་ལོག་ཏུ་ཆགས་པ་དང་
གཡེམ་པ་ཡང་སྤྱད། གཞན་ལ་ཆོས་བཤད་པའི་ཚེ་སློབ་མ་རྣམས་ཀྱང་སྟོང་པའི་སེམས་ཀྱང་ཐོབ་ཅེས་ཟེར་ཏེ། བདུད་དེ་ལུས་ལས་བྲལ་མ་ཐག་ཏུ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་
ཡང་འགྲོའོ། །དེ་ལ་ཚོར་ན་ཉེས་པ་མེད་དོ། །ཡང་རིགས་ཀྱི་བུ་ཚོར་བའི་ཕུང་པོ་ཤིན་དུ་གསོགས་ནས་ལོག་པའི་ཏིང་ངེ་འཛིན་དང་མི་ཕྲད་དེ། རྫོགས་པའི་ཏིང་ངེ་འཛིན་གྱི་འོད་སྣང་བས་ཏིང་ངེ་འཛིན་སྒོམ་པའི་ཚེ། 
<pb id="59.347a"/>སེམས་ཚེ་རིང་བ་དང་། ཆེན་པོ་བཞིའི་ལུས་བོར་ནས་འགྲུས་འགོགས་བཏང་ནས་དེ་ལ་ཞེན་ཏེ་ཡང་དག་པར་སེམས་མི་ལྡོག་པའི་རང་སངས་རྒྱས་ཀྱི་སྔེར་གྱུར་ཏོ། །བྱང་ཆུབ་ཀྱི་སེམས་ནི་འཆོལ་
ཤེས་པ་ལྟ་བ་ནི་རླག །དེ་བཅུ་སྟེ་རྒྱས་པར་ཚོར་བ་སྙོམས་པས་མི་གཡོ་བ་སྣང་བའི་འབྲས་བུ་རྫོགས། མྱ་ངན་ལས་འདས་པ་ལ་ནི་རྒྱབ་ཀྱིས་ཕྱོགས། ཚོར་བ་རྒྱས་པར་སྣང་བ་གཞན་ལ་མི་འཆོས་པའི་རིགས་
བསུ་སྐྱེའོ། །མཐའ་ཡས་ཏིང་ངེ་འཛིན་དེ་རྣམ་བཅུ་ནི་མྱོོས་པའི་རྒྱུར་འགྱུར་ཏེ། མ་ཆོག་པ་ལ་ཆོག་པར་རིག་སྟེ། དེ་ཐམས་ཅད་རྣམ་པར་ཤེས་པ་སེམས་མཐོན་དམན་དུ་གྱུར་པ་ལས་བྱུང་སྟེ། སེམས་ཅན་མ་
རབས་རང་གི་ཚོད་མ་རིག་ནས་བདག་ཅི་ལ་སྲིད་པ་བཞིན་དུ་སེམས་ཀྱི་བག་ཆགས་དེ་ལ་གནས་ཤིང་འཁོར་བ་མ་ཤེས་ནས་ཡང་དག་པར་བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུའགྲུབ་བོ་སྙམ་དུ་འཛིན་
པས་ནི་བརྫུན་ཆེན་པོར་གྱུར་ཏེ། མུ་སྟེགས་དང་བདུད་དང་ལོག་པར་ལྟ་བའི་གནས་སུ་ནི་སྐྱེའོ། །དེ་རྣམས་ཀྱི་ལས་ཟད་ནས་མཚམས་མེད་པར་འགྲོའོ། །ངའི་དོན་འདི་མ་འོངས་པའི་སེམས་ཅན་ལ་སྟོན་ལ། དེ་ལ་
ཤིན་དུ་བྱེ་བྲག་ཕྱེད་པར་བགྱིས་ཏེ། བདུད་རྣམས་ཀྱི་ལས་མི་བྱེད་ཅིང་། སེམས་དང་ལུས་སངས་རྒྱས་ཤེས་པ་མཐོང་བའི་ནང་དུ་བཅུག་སྟེ། ཐོག་མ་དང་ཐ་མའི་བར་དུ་ལོག་པའི་ལམ་དང་མི་ཕྲད་པར་གྱིས་
ཤིག །སྔ་མ་འདས་པའི་སངས་རྒྱས་བྱེ་མ་སྙེད་ཐམས་ཅད་ཀྱང་ཆོས་ཀྱི་སྒོ་མོ་འདི་བཞིན་དུ་བསྒོམས་པས་བླ་ན་མེད་པའི་བྱང་ཆུབ་ཏུ་གྲུབ་པོ། །རྣམ་པར་ཤེས་པའི་ཕུང་པོ་ཟད་ན་སྒོ་དྲུག་བསྣོརཞིང་སྤྱད་དུ་ཡོད་
དོ། །མིག་གི་སྒོ་མོ་ལ་སྒྲར་ཐོས་རོ་མྱོང་བསུང་ཡངཚོར་བར་ནུས་སོ། །དེ་ནས་བྱང་ཆུབ་རྡོ་རྗེ་ཤེས་རབ་སྒམ་པོའི་གནས་སུ་གྱུར་ཏེ། སྣང་གསལ་ཞིང་བཞི་ལ་སྣང་བ་བྱུང་བ་ལ་གློ་བུར་དུ་སྙིང་རྗེ་གྲངས་མེད་
<pb id="59.347b"/>པ་སྐྱེས་ཏེ། ཐ་མ་གྲོགས་མཐོང་ན་ཡང་བདག་གི་བུ་ཙམ་དུ་སེམས་ཤིང་མཆི་མ་མི་ཚོར་བར་ཟག་གོ། །དེ་ལ་ཚོར་ན་ནི་ཉེས་པ་མེད་དེ་རིང་ཞིག་ན་རང་ཞིའོ། །མ་ཚོར་ན་ནི་སྙིང་རྗེའི་བདུད་ཁོང་དུ་ཞུགས་
ཏེ། མི་དག་དང་ཕྲད་ན་ཡང་གྲངས་མེད་པའི་མྱ་ངན་སྐྱེས་ཏེ་ཡོན་པོར་ལྷུང་ངོ་། །དེ་ནི་སེམས་བཙིར་ཅིང་སྤྱད་དྲག་པ་ལས་བྱུང་ངོ་། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི། ཚོར་བའི་
ཕུང་པོ་སྣང་ཞིང་གསལ། དམ་པའི་ལྟས་ནི་མདུན་དུ་བྱུང་ནས་སེམས་ལ་བབས་པས་གློ་བུར་དུ་བརྩོན་འགྲུས་དྲག་པོ་རབ་ཏུ་སྐྱེས་ཏེ། སངས་རྒྱས་རྣམས་ཀྱིས་བསྐལ་པ་གྲངས་མེད་པ་གསུམ་གྱི་བར་དུ་
སྤྱད་པ་ཐང་ཅིག་ཏུ་བསྒྲུབ་ནུས་པར་གྱུར་ཏེ། དེ་ལ་ཚོར་ན་ནི་ཉེས་པ་མེད་དོ། །རིང་ཞིག་ན་ཞི། མ་ཚོར་ན་ན་སྨྱོས་པའི་བདུད་ཁོང་དུ་ཞུགས་ཏེ། ཕྲད་དོ་ཅོག་ལ་ངོམ་ཞིང་ང་རྒྱལ་ཆེན་པོ་སྐྱེས་ཏེ་ལོག་པར་གྱུར། དེ་ནི་སྤྱད་དྲགས་པ་ལས་བྱུང་
བར་ཟད་དོ། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི། ཚོར་བའི་ཕུང་པོ་ནི་སྣང་ཞིང་གསལ་ཏེ། མདུན་དུ་གསར་དུ་མཐོང་བ་ནི་མེད། ཕྱི་ལོག་ན་རྙིང་པའི་གནས་ཀྱང་མ་རྙེད་ནས་ཅིར་ཡང་མཐོང་བ་མེད་དེ་
བར་མ་དོ་ན་འདུག་པ་ལས་གློ་བུར་དུ་བརྐམ་པ་དང་། སྐོམ་པ་ཆེར་གཡོས་ནས་སེམས་བྱིང་སྟེ། བརྩོན་འགྲུས་ཀྱི་མཚན་མ་ཡིན་ནོ་སྙམ་དུ་སེམས་སོ། །དེ་ནི་ཤེས་རབ་མེད་པའི་ཕྱིར་དོན་རླག་སྟེ། དེ་ལ་ཚོར་ན་ནི་
ཉེས་པ་མེད། མ་ཚོར་ན་ནི་དྲ་ན་པ་མེད་པའི་བདུད་ཁོང་དུ་ཞུགས་ཏེ། སེམས་ཐུམ་བུ་གཅིག་ཏུ་བྱས་ནས་ཡོན་པོར་ལྟུང་ངོ་། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི། ཚོར་བའི་ཕུང་པོ་ནི་སྣང་ཞིང་
གསལ་ཏེ་བརྩོན་འགྲུས་ཆེར་གཡོས་ནས་དམ་པའི་སེམས་ནི་ཞིག །བདག་རང་བཻ་རོ་ཙ་ན་ཡིན་ནོ་སྙམ་དུ་ཐེ་ཚོམ་སྐྱེས་ནས་ཅུང་ཞིག་གིས་མགུ་སྟེ། དེ་ནི་སེམས་སྤྱད་པ་རྩིངས་པ་ལས་བྱུང་ངོ་། །དེ་ལ་ཚོར་
<pb id="59.348a"/>ན་ནི་ཉེས་པ་མེད། མ་ཚོར་ན་ནི་ཆོག་ཤེས་པའི་བདུད་ཁོང་དུ་ཞུགས་ཏེ་ཡོན་པོར་ལྟུང་ངོ་། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི། ཚོར་བའི་ཕུང་པོ་ནི་སྣང་ཞིང་གསལ་ཏེ། 
གསར་དུ་ཐོབ་པ་མེད། སྙིང་པ་ནི་སྟོར་ནས་བར་མ་དོ་འདུག་པ་ལས་གྲངས་པའི་མྱ་ངན་བྱུང་སྟེ། ལྕགས་ཀྱི་ཁྲི་ཚ་བའི་སྟེང་ན་ཉལ་བ་དང་། དུག་འཐུངས་པ་ཙམ་དུ་མི་དགའ་ནས་འཆི་འདོད་ཅིང་གཞན་ལ་
གསོད་པར་འཆོལ། རང་གི་ཤ་ལ་གཅོད་དེ། དེ་སྟེ་མ་ཤི་ན་ཡང་རི་དང་ཚལ་ལ་སོགས་པ་མི་གཅིག་དང་ཡང་མི་ཕྲད་པའི་གནས་སུ་བྲོས་འདོད་དེ། དེ་ལ་ཚོར་ན་ནི་ཉེས་པ་མེད། མ་ཚོར་ན་མྱ་ངན་བྱེད་པའི་བདུད་
ཁོང་དུ་ཞུགས་ཏེ། མཐའ་མར་རང་གསོད་པར་བྱེད་དོ། །དེ་ནི་སེམས་བསྒོམས་པའི་ཐབས་སྟོར་བ་ལས་བྱུང་བར་ཟད་དོ། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི་བར་མཐོང་། ཚོར་བའི་ཕུང་པོ་ནི་སྣང་ཞིང་གསལ་
ཏེ། བདག་གཙང་གདང་བའི་མ་ན་འདུག་ཅིང་བདེ་བར་གྱུར་ནས། གློ་བུར་དུ་གྲངས་མེད་པའི་དགའ་བ་སྐྱེས་ཏེ། དེའི་མིང་ནི་སེམས་ཀྱི་རང་དབང་ངོ་། །དེ་ལ་ཚོར་ན་ནི་ཉེས་པ་མེད། མ་ཚོར་ན་ནི་ཤེས་རབ་གྱིས་མ་ཐུབ་པ་ཡིན་
ཏེ། ད་གའ་བའི་བདུད་ཁོང་དུ་ཞུགས་ནས་མི་དག་དང་ཕྲད་ན་རྒོད་ཅིང་གླུ་གར་ལ་སོགས་པ་བྱེད་ཅིང་ལོག་པར་ལྟུང་ངོ་། །ཏིང་ངེ་འཛིན་དེའི་ན་ང་ནས་གཟུགས་ཀྱི་ཕུང་པོ་ནི་ཞི་བར་མཐོང་། ཚོར་བའི་ཕུང་པོ་ནི་སྣང་ཞིང་གསལ་
ཏེ། གློ་བུར་དུ་ང་རྒྱལ་རྣམ་པ་བདུན་ཅིག་ཆར་གཡོས་ནས་ཕྱོགས་བཅུའི་སངས་རྒྱས་ལ་ཡང་ཚོད་ཡོད་པར་འཛིན། ཉན་ཐོས་དང་། རང་སངས་རྒྱས་ནི་ཡོད་པར་མི་རྩི་སྟེ། དེ་ནི་ལྟ་བའི་ང་རྒྱལ་ཏེ་རམ་མདའ་མེད་
པའི་ཤེས་རབ་ཡིན་ཏེ། དེ་ལ་ཚོར་ན་ནི་ཉེས་པ་མེད། མ་ཚོར་ན་ནི་ང་རྒྱལ་གྱི་བདུད་ཁོང་དུ་ཞུགས་ཏེ། སངས་རྒྱས་ཀྱི་ཙེ་དྱ་དང་། གཟུགས་ལ་ཡང་ཕྱག་འཚལ་དུ་མི་བཏུབ། ཡོན་བདག་ལ་ཡང་འདི་དག་ནི་
<pb id="59.348b"/>ཁར་བ་དང་། ཟངས་དང་། རས་དང་། ཤིང་ཤུན་ལ་སོགས་པ་ཡིན་ཏེ་མཆོད་མི་དགོས། ཤའི་གཟུགས་ཡང་དག་པ་ལ་མཆོད་ཅིག་ཅེས་བསྒོས་སྟེ། མཚམས་མེད་པའི་ད་མྱལ་བར་ལྟུང་ངོ་། །ཏིང་ངེ་འཛིན་དེའི་ནང་ནས་
གཟུགས་ཀྱི་ཕུང་པོ་ནི་ཞི་བར་མཐོང་། ཚོར་བའི་ཕུང་པོ་ནི་སྣང་ཞིང་གསལ་ཏེ་སྟོང་ཞི་ཞིང་སྣང་གསལ་བའི་ནང་ནས་དོན་ཆེར་མཐོང་སྟེ། གློ་བུར་དུ་ཕྱོགས་པའི་སེམས་ཆེར་སྐྱེས་ཏེ། སེམས་ལ་གྲངས་མེད་པའི་
རང་དབང་ཆེར་སྐྱེས་ཏེ། དེ་ནི་ཤེས་རབ་ཀྱི་ཕྱིར་རང་དབང་ཅུང་ཟད་གཅིག་ཐོབ་པ་ཡིན་ཏེ། ཚོར་ན་ནི་ཉེས་པ་མེད། མ་ཚོར་ན་ནི་རང་དབང་གི་བདུད་ཁོང་དུ་ཞུགས་ཏེ། བདག་རང་ཆོག་གང་བར་སེམས་ཤིང་། ཕྱིས་འཆོལ
དུ་མི་བཏུ་བ་སྟེ། ཕྱིས་སེམས་གཡོས་པ་དང་། སྐུར་བ་བཏབ་ན་ལོག་པར་ལྟུང་ངོ་། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི་བར་མཐོང་། ཚོར་བའི་ཕུང་པོ་ནི་སྣང་ཞིང་གསལ་ཏེ། སྣང་བ་ཞི་བ་ཐོབ་
ནས་གློ་བུར་དུ་རྒྱུ་དང་འབྲས་བུ་མེད། སྟོང་པའི་དོན་མདུན་དུ་སྣང་ངོ་། །དེ་ལ་ཚོར་ན་ནི་ཉེས་པ་མེད། མཚོར་ན་ནིསྟོང་པའི་བདུད་ཁོང་དུ་ཞུགས་ཏེ། ཁྲིམས་ཐུབ་པའི་དགེ་སློང་ལ་ནི་ཐེག་པ་ཆུང་ངུ་ཡིན་ཞེས་ཟེར་ཏེ། 
བྱང་ཆུབ་སེམས་དཔའ་སྟོང་པའི་དོན་ཁོང་དུ་ཆུད་ནས་ཁྲིམས་ཐུབ་པ་དང་། བཤིག་པའི་གཟུགས་ག་ལ་ཡོད། ཡོན་བདག་རྣམས་ལ་ཤ་ཆང་ཟོ། རྒྱན་པོ་ལ་སོགས་པ་བྱོས་ཤིག་ཅེས་བསྒོ། འདྲེ་གདོན་གྱི་སྟོབས་
ཀྱིས་ངན་སྐྱུགས་ཀྱང་ཟས་དང་འདྲ་བར་ཟ་ནུས་པར་འགྱུར་རོ། །ཏིང་ངེ་འཛིན་དེའི་ནང་ནས་གཟུགས་ཀྱི་ཕུང་པོ་ནི་ཞི། ཚོར་བའི་ཕུང་པོ་ནི་སྣང་ཞིང་གསལ་ཏེ། ཤི་བའི་རོ་སེམས་དང་རུས་པའི་ནང་དུ་ཐལ་ནས་གློ་བུར་
དུ་གྲངས་མེད་པའི་སྲེད་པའི་སེམས་གཡོས་ཏེ། སྲེད་པ་ཆེས་ནས་སྨྱོས་ཏེ་འདོད་ཆགས་སུ་གྱུར་ཏོ། དེའི་མིང་ནི་ཏིང་ངེ་འཛིན་གྱི་ཡུལ་བདེ་བ་ལ་ཕྱོགས་པ་ཞེས་བྱ་སྟེ། ཤེས་རབ་གྱིས་བདག་བསྲུང་མ་ནུས་པའི་
<pb id="59.349a"/>པའི་ཕྱིར་འདོད་ཆགས་སུ་གྱུར་ཏེ། དེ་ལ་ཚོར་ན་ནི་ཉེས་པ་མེད། མ་ཚོར་ན་འདོད་ཆགས་ཀྱི་བདུད་ཁོང་དུ་ཞུགས་ཏེ། འདོད་ཆགས་འབའ་ཤིག་བྱང་ཆུབ་ཀྱི་ལམ་ཡིན་གྱིས། མི་ཚངས་པར་སྤྱོད་ན་
ཡང་མཉམ་པར་སྤྱོད་ཅིག་ཅེས་སྐྱེ་བོ་རྣམས་ལ་ལོག་པར་འཆད་པས། རྒྱལ་པོའི་གྱོད་ལ་ཡང་ཐོགས་ཤིང་། མཚམས་མེད་པར་ཡང་ལྟུང་ངོ་། །ཏིང་ངེ་འཛིན་གྱི་སེམས་དེ་རྣམས་པ་བཅུ་ནི་སེམས་ཀྱི་སྤྱོད་པ་མཐོན་དམན་
དུ་གྱུར་པས། ཚོར་བའི་ཕུང་པོའི་དོན་སྣང་བར་ཟད་དེ་དགེ་བའི་ལྟས་ནི་ཡིན། འཕགས་པའི་འབྲས་བུ་ནི་མ་ཡིན་ཏེ། དེ་ལ་ཆགས་ན་ནི་བདུད་ཀྱིས་གླགས་ཐོད་དེ་ལོག་པར་ལྟུང་བར་འགྱུར་ཚོར་ན་ནི་ཉེས་པ་མེད་དོ། །
རིགས་ཀྱི་བུ་ཏིང་ངེ་འཛིན་བསྒོམ་པ་དེ་ཚོར་བའི་ཕུང་པོ་ཟད་པ་དང་། ཟག་པ་མ་ཟད་མོད་ཀྱི་སེམས་ལུས་དང་བྲལ་ཏེ། དཔེར་ན་བྱ་རྒྱས་ཟིན་པ་ལས་ཐར་བ་དང་འདྲ་སྟེ་བདག་གི་དོན་ཀྱང་གྲུབ་པོ། །ཐ་མལ་
པའི་ལས་དེ་བྱང་ཆུབ་སེམས་དཔའི་གྲ་བདྲུལ་བཅུ་ཀུན་དུ་རྒྱུ་ཞིང་། ཡིད་ལས་སྐྱེས་པའི་ལུས་ཐོབ་སྟེ། གར་འགྲོ་ཡང་ཐོགས་པ་མེད་དེ། དཔེར་ན་མི་གདོལ་པ་དང་མཚུངས། ཤེས་རབ་གཞན་མེད་
མོད་ཀྱི་སྨྲ་བའི་རིགས་མི་འཁྲུལ་ཏེ། མ་ལོག་པར་མི་ཀུན་གྱིས་བརྡ་ཕྲད་དོ། །དེའི་མིང་ནི་འདུ་ཤེས་ཀྱི་ཁང་ཁྱིམ་ཞེས་བྱའོ། །གཡོ་བ་དྲན་པའི་སེམས་ཟད་དེ། མི་བདེན་པའི་སྟེང་རིམ་ཞུ་ཞིང་བྱང་ན་སྣང་
ཞིང་ཚོར་བའི་སེམས་ལ་དཔེར་དྲི་མ་དང་རྡལ་མེད་པར་སོང་བ་དང་འདྲ་སྟེ། སྐྱེ་ཤིའི་དོན་མགོ་མཇུག་ཏུ་རྫོགས་པར་སྣང་སྟེ། དེའི་མིང་ནི་འདུ་ཤེས་ཀྱི་ཕུང་པོ་ཟད་པ་ཡིན་ཏེ། ཉོན་མོངས་པའི་རྙོག་པ་ལས་འདས་
སོ། །དེ་ནི་མི་བདེན་པའི་སེམས་ཞི་ནས་ཐོགས་པ་མེད་པ་བྱུང་བར་ཟད་དོ། །རིགས་ཀྱི་བུ་དེས་ཚོར་བའི་ཕུང་པོ་ཤིན་དུ་གསོག་པ་ལ་ཡོད་པ་མ་ཡིན་པར་ལྟ། འདུ་བྱེད་མི་རྟག་པ་མེད་པ་ལ་མེད་པ་མ་ཡིན་པར་ལྟ། དེ་དེ་
<pb id="59.349b"/>བཞིན་དུ་ཀུན་ལ་བརྟགས་ཏེ། ཤི་བའི་འོག་ཏུ་ཕྱི་མའི་རབས་མད་དོ་ཞེས་བལྟས་ནས་བྱང་ཆུབ་ཀྱི་སེམས་འཆོལ་ཏེ། མུ་སྟེགས་བརྒྱད་པོ་ཕུང་པོ་ལྔའི་ནང་ནས་ཤི་བའི་འོག་ཏུ་གདན་ཡངམ་ཡིན་ཞེས་ཟེར་བའི་ཕྱིར་ཕྱིན་ཅི་ལོག་གི་
སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏོ། །བདུད་ཀྱིས་གླགས་མི་ཐོང་ནས་སྐྱེ་བའི་ཕྱི་མོ་ལ་བརྟགས་ཏེ། ཐ་མ་སྐྱེ་བ་མེད་དོ་ཞེས་བསམས་ནས་དེ་ལ་ནོར་
བའི་ཕྱིར་མུ་སྟེགས་རྣམ་པ་བདུན་ཆད་པར་ལྟ་བར་གྱུར་ཏོ། །ལུས་འགོག་པའི་འོག་ཏུ་འདོད་པ་ཡང་འགོག །སྡུག་བསྔལ་ཡང་འགོག །ཤིན་ཏུ་དགའ་བ་ཡང་འགོག །ཤིན་ཏུ་བཏང་སྙོམས་ཀྱང་འགོག །ཡན་མན་དུ་
ཞིབ་ཏུ་བརྟགས་ནས། ཤི་ཟིན་པའི་འོག་ཏུ་སྐྱེ་བ་ཡང་ཅང་མེད་དོ་ཞེས་ཟེར་ཏེ། བྱང་ཆུབ་ཀྱི་སེམས་ནི་འཆོལ་ནས། མུ་སྟེགས་དགུར་ཕུང་པོ་ལྔའི་ནང་ན་ཤི་བའི་འོག་ཏུ་ཆད་པར་ལྟ་བའི་ཕྱིན་ཅི་ལོག་གི་མུ་སྟེགས་གྱི་སྡེར་
གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོང་ནས་སྐྱེ་བའི་ཕྱི་མ་ལ་བརྟགས་ཏེ། ཐ་མ་སྐྱེ་བ་ཡོད་པར་འཛིན་པའི་མུ་སྟེགས་
རྣམས་མྱ་ངན་ལས་འདས་པའི་སྡེར་གྱུར་ཏོ། །འདོད་པའི་ཁམས་ལ་ཡང་དག་པར་གནས་འཕོ་བའི་ས་ཡིན་པར་ཚོར་ཏེ་སྲིད་པར་གྱུར་ཏོ། །བསམ་གཏན་དང་པོ་ལ་མྱ་ངན་མེད་པའི་ཕྱིར། བསམ་གཏན་གཉིས་པ་ལ་སྡུག་བསྔལ་
མེད་པའི་ཕྱིར། བསམ་གཏན་གསུམ་པ་ལ་ཤིན་དུ་དགའ་བའི་ཕྱིར། བསམ་གཏན་བཞི་པ་ལ་བདེ་བ་དང་། སྡུག་བསྔལ་གཉིས་ཀ་མེད་དེ། སྐྱེ་ཤི་མེད་པརའཛིན་པའི་ཕྱིར། ཟག་པ་ཡོད་པའི་ལྷ་རྣམས་ལ་འདུས་མ་
བྱས་མི་རྟག་ཅེས་ཀྱང་འཛིན། བཞིར་ནི་མི་དེ་འདུ་ཤེས་ཀྱི་ཕུང་པོ་ནི་ཟད་པར་འཛིན། འདུ་བྱེད་ཀྱི་ཕུང་པོ་ནི་ཡོད་པར་མཐོང་བས་ན། གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་ནི་མི་རྟག །འདུ་
<pb id="59.350a"/>བྱེད་ཀྱི་ཕུང་པོ་ནི་རྟག་པར་འཛིན་པའི་ཕྱིར་། བྱང་ཆུབ་ཀྱི་སེམས་ནི་འཆོལ་ཏེ། མུ་སྟེགས་གསུམ། ཆ་གཅིག་རྟག །ཆ་གཅིག་མི་རྟག་པའི་སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་
བུ་རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོད་ནས་སྐྱེ་བའི་ཕྱི་མོ་ལ་བརྟགས་ན། སེམས་གཡོ་ཞིང་འདུག་ཏུ་མི་རུང་བའི་ཕྱིར་སེམས་མཐའ་ཡོད་པ་དང་། མཐའ་
མེད་པའི་སེམས་རྣམ་པ་བཞི་གཡོས་སོ། །གཅིག་ཏུ་སྐྱེ་ཤི་མི་འཆད་པའི་ཕྱིར་འདིར་སྐྱེས་པ་ལས་ཤི་བ་དེ་ནི་མཐའ་ཡོད་པ་ཡིན་ཏེ། སེམས་ལ་བར་ཆད་མེད་པའི་ཕྱིར་མཐའ་མེད་པ་ཡིན། གཉིས་སུ་ནི་མི་
དེས་བསྐལ་པ་བརྒྱད་ཁྲི་ཚུན་ཆད་བརྟགས་ན་སེམས་ཅན་ཡོད་པར་མཐོང་བ་ནི་མཐའ་ཡོད་པར་འཛིན། བསྐལ་པ་བརྒྱད་ཁྲི་ཕན་ཆད་བརྟགས་ན། ཅི་ཡང་མ་མཐོང་བ་ནི་མཐའ་མེད་པར་འཛིན། གསུམ་དུ་ནི་མི་དེ་
ངས་ཐམས་ཅད་ཤེས་སོ་ཞེས་འཛིན་པའི་ཕྱིར་ཉིད་མཐའ་ཡས་པར་མཐོང་སྟེ། སེམས་ཅན་ཐམས་ཅད་ངའི་ཤེས་པའི་ནང་ནས་སྣང་། ང་ནི་མི་རྣམས་ཀྱི་མིང་དང་རུས་གནས་ནས་ཀྱང་མི་ཤེས་བཞིན་ནི་མི་དེ་འདུ་བྱེད་
ཀྱི་ཕུང་པོ་སྟོང་པར་འཛིན་པའི་ཕྱིར། སེམས་ཅན་ཐམས་ཅད་ཀྱི་ལུས་ལ་ཕྱེད་ནི་སྐྱེ་བར་མཐོང་། ཕྱེད་ནི་འགོག་པར་མཐོང་། དེའི་ཕྱིར་བྱང་ཆུབ་ཀྱི་སེམས་འཆོལ་ཏེ། མུ་སྟེགས་བཞིར་ཕྱེད་མཐའ་ཡོད། ཕྱེད་མཐའ་
མེད་པའི་སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་རྣམས་སེམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོད་ནས་སྐྱེ་བའི་ཕྱི་མོ་ལ་བརྟགས་ནས་སེམས་གཡོ་ཞིང་འདུག་ཏུ་
མི་བཏུབ་པའི་ཕྱིར། ཤེས་པ་མཐོང་བའི་སེམས་ལ་ཕྱིན་ཅི་ལོག་རྣམ་པ་བཞིའི་སེམས་གཡོས་སོ། །གཅིག་ཏུ་ན་རྫུ་འཕྲུལ་གྱི་དོན་མཐོང་བ་དང་། ཐམས་ཅད་མི་རྟག་གོ་ཞེས་ཀྱང་ཟེར། མཚན་མ་རྒྱུན་མི་འཆད་
<pb id="59.350b"/>པར་མཐོང་ན་རྟག་ཅེས་ཟེར། མཐོང་བའི་གནས་མཐོང་ན་སྐྱེའོ་ཞེས་ཀྱང་ཟེར། མཐོང་བའི་གནས་མམཐོང་ན་འགོག་པ་ཞེས་ཀྱང་ཟེར་། མི་ཆོས་འདྲིར་འོངས་ན་སྐྱེ་བ་ཡང་མ་ཡིན། འགོག་པ་ཡང་མ་ཡིན། ཡོད་པ་ཡང་
མ་ཡིན། མེད་པ་ཡང་མ་ཡིན། འཕེལ་བ་ཡང་མ་ཡིན། འགྲིབ་པ་ཡང་མ་ཡིན། ཞེས་དེ་སྐད་དག་ཟེར་ཏེ་ཚིག་ཏུ་ཡང་མི་རུང་ངོ་། །གཉིས་སུ་ན་སེམས་ལ་བརྟགས་ན་སེམས་མ་རྙེད་པའི་ཕྱིར་མི་ཆོས་འདྲིར་འོངས་ན་གཞན་
མི་འཆད་ཀྱི་མེད་ཅེས་ཟེར་བའི་ཚིག་འབའ་ཤིག་བཤད་དོ། །གསུམ་དུ་ན་རང་གི་སེམས་ལ་བརྟགས་པ་དང་། སེམས་ཀྱི་གནས་ཡོད་པའི་ཕྱིར། མཐོང་བའི་ཕྱིར་མི་དེ་ཆོས་འདྲིར་འོངས་ན་དེ་ཡིན་ཞེས་འཆད་ཀྱི་གཞན་མི་བཤད་དོ་
བཞིར་ན་མི་དེས་ཡོད་པའི་ཡུལ་ཡང་མཐོང་མེད་པའི་ཡུལ་ཡང་མཐོང་མི་དེ་ཆོས་འདྲིར་འོངས་ན་ལན་བཏབ་པ་ཡོད་པའི་ནང་ན་ཡང་མེད་པའོ། །མེད་པའི་ནང་ན་ཡང་ཡོད་པའོ་དེ་སྐད་ཤེ་དག་ཟེར་ཏེ། ཆོས་འདྲི་བའི་ཁ་ཡང་མེད་ནས་བདག་རང་
བྱང་ཆུབ་སེམས་ནི་འཆོལ། མུ་སྟེགས་ལྔར་ལོག་པ་རྣམ་པ་བཞིའི་སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་རྣམས་དྲང་པོ་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོད་ནས་སྐྱེ་བ་
རྣམས་ཀྱི་ཕྱི་མོ་ལ་བརྟགས་ཏེ། སེམས་གཡོ་ཞིང་ཁོང་དུ་མི་བཏུབ་ནས་གཡོ་བའི་སེམས་མཐའ་མེད་དོ་ཞེས་འཛིན་ཏེ། ཤི་བའི་འོག་ཏུ་མཚན་མ་ཡོད་དོ་ཞེས་ཟེར་བའི་མུ་སྟེགས་སུ་གྱུར་ཅིང་། ཁྭ་ཡང་ཡོད་ཡང་གནག་
བཞད་ཡང་དཀར། བསྐལ་པ་ཁྲི་ཕྲག་གི་བར་དུ་མ་བྱ། རྒྱུར་བ་ལས་བལྟས་ན་རྒྱུ་རྐྱེན་ཡོངས་སུ་མེད་པར་ཡིན་ནོ་ཞེས་ཟེར་ཏེ། བྱང་ཆུབ་ཀྱི་འབྲས་བུ་ལ་སླུ་ཞིང་མུ་སྟེགས་དང་པོའི་སྡེར་ལྟ་བར་གྱུར་ཏོ། །མཐའ་ཡས་
ཏིང་ངེ་འཛིན་གྱི་ནང་ནས་རིགས་ཀྱི་བུ་སེམས་དང་ཞིང་གསལ་ཏེ། ཏིང་ངེ་འཛིན་མི་གཡོ་ནས་བདུད་ཀྱིས་གླགས་མི་ཐོང་དེ། སྐྱེ་བ་རྣམས་ཀྱི་ཕྱི་མོ་ལ་བརྟགས་ན་སེམས་ཅན་སྐྱེ་བ་དང་། ཤི་བ་ལས་རྒྱུས་རིག་ནས་རྟག་
<pb id="59.351a"/>ཅེས་ཟེར་བའི་སེམས་རྣམ་པ་བཞི་གཡོས་སོ། །གཅིག་ཏུ་ན་སེམས་རྟག་གོ་ཞེས་ཟེར་བ་དང་། གཉིས་སུ་ན་ཆེན་པོ་བཞི་རྟག་གོ་ཞེས་ཟེར་བ་དང་། གསུམ་དུ་ན་སྒོ་དྲུག་གི་རྣམ་པར་ཤེས་པ་དང་། ཡིད་དང་
ཀུན་གཞི་ཡང་རྟག་གོ་ཞེས་ཟེར་བ་དང་། བཞིར་འདུ་ཤེས་ཀྱི་ཕུང་པོ་ཟད་པའི་ཕྱིར་སྐྱེ་བའི་དོན་མེད་པར་གྱུར་ནས་མི་སྐྱེ་བ་ཉིད་དུ་གྱུར་ཏོ། །སེམས་མི་སྐྱེ་བར་གྱུར་པའི་ཕྱིར་སེམས་རྟག་པར་འཛིན་ནས། དེ་བྱང་ཆུབ་ཀྱི་
སེམས་འཆོལ་ཏེ། མུ་སྟེགས་གཉིས་རྟག་ཅེས་ཟེར་བའི་སྡེར་གྱུར་ཏོ། །ཡང་ཏིང་ངེ་འཛིན་དེའི་ནང་ནས་རིགས་ཀྱི་བུ་རྣམས་སེམས་དྲང་པོར་མི་གཡོ་བའི་ཏིང་ངེ་འཛིན་དུ་ཞུགས་ཏེ། བདུད་ཀྱིས་གླགས་མི་ཐོང་ནས་སྐྱེ་བའི་ཕྱི་མོ་
ལ་བརྟགས་ཏེ། སེམས་མི་རྟོག་པར་མཐོང་ནས་ཕྱིན་ཅི་ལོག་རྣམ་བཞིས་སེམས་གཡོས་ཏེ། གཅིག་ཏུ་ན་ཕྱོགས་བཅུ་ག་ལན་ཡང་ངས་ཁྱབ་བོ་ཞེས་ཟེར་བ་དང་། ཕྱོགས་བཅུའི་བྱེ་མ་སྙེད་ཀྱི་ཡུལ་ས་བརྟགས་ཏེ། བསྐལ་
པ་བྱུང་བའི་ཡུལ་ས་ལ་ནི་མི་རྟག་པར་བསམས། བསྐལ་པ་མ་བྱུང་བའི་ཡུལ་ས་ལ་ནི་རྟག་པར་བསམས། གསུམ་དུ་ན་རང་གི་སེམས་ལ་བརྟགས་ཏེ། སེམས་རྡུལ་ཙམ་དུ་ཕྲ་བ་མཐོང་ནས་ངའི་སེམས་ཕྱོགས་བཅུར་གར་
སོང་ཡང་། ལུས་འགྱུར་མོད་ཀྱི་སེམས་མི་འགྱུར་བས་ན་ངའི་སེམས་རྟག་གོ་ཞེས་འཛིན་ཏེ། སྐྱེ་ཤི་ཐམས་ཅད་ངའི་སེམས་ལས་བྱུང་བས་ན་ཁྱོད་དང་གཉེན་བཤེས་ལ་སོགས་པ་ཅི་ཡོད་པའི་རྣམས་མཐོང་། དེ་དག་ཅི་ཟེར་བའི་
སྒྲ་ཡང་ཐོས་ཏེ། །དེ་ནི་བསྒོམས་དྲགས་པས་སེམས་ཕྱི་རོལ་དུ་བྱུང་བས་མཐོང་ཞིང་ཐོས་པར་ཟད་དོ། །སེམས་དེ་ལ་ཞིབ་དུ་རྒྱུན་དུ་བསྒོམས་པས་དགེ་བའི་བཤེས་གཉེན་རྣམས་གློ་བུར་དུ་སྣ་ཚོགས་པར་འཕོ་ཞིང་འགྱུར་བར་
མཐོང་སྟེ། དེ་ནི་སེམས་ཡོན་པོར་སོང་བ་དང་། གདོན་འདྲེ་ཞུགས་པ་ལས་གྱུར། བར་བར་གློ་བུར་དུ་ལྷའི་བདུད་ཁོང་དུ་ཞུགས་ནས་ཆོས་ཟབ་མོ་ཐོགས་པ་མེད་པར་འཆད་མཁས་པར་འགྱུར་ཏེ། དེ་ནི་མ་ཡིན་པར་ཚོར་ན་
<pb id="59.351b"/>ནི་རང་ཞི་མ་ཚོར་ན་ནི་ལོག་པར་འགྱུར་རོ། །ཏིང་ངེ་འཛིན་དེ་རྣམ་པ་བཅུ་ནི་བསྒོམ་པའི་སེམས་མཐོན་དམན་དུ་གྱུར་པས་གཟུགས་ཀྱི་ཕུང་པོའི་དོན་སྣང་བར་ཟད་དེ། དགེ་བའི་ལྟས་ནི་ཡིན། འཕགས་པའི་
འབྲས་བུ་ནི་མ་ཡིན་ནོ། །དེ་ལ་འཕགས་པའི་འབྲས་བུ་ཡིན་ནོ་སྙམ་དུ་བསམས་ན་ལོག་པར་འགྱུར་རོ། །དེ་རྣམས་རེ་གློ་བུར་མཐོང་བར་ཟད་དེ། དེ་ལྟར་མཐོང་ན་ནི་ཉེས་པ་མེད་དོ། །དེ་ལ་ཆགས་ན་ནི་དགྲ་ལྟ་བུར་
འཛིན་ཏེ་བདུད་ཀྱིས་གླགས་ཐོང་ངོ་། །གཟུགས་ཀྱི་ཕུང་པོ་ཟད་པ་དང་། སངས་རྒྱས་ཐམས་ཅད་ཀྱི་སེམས་མཐོང་བ་ནི་དཔེར་མེ་ལོང་སྣང་བའི་ནང་དུ་གཟུགས་མཐོང་བ་དང་མཚུངས་སོ། །ཐོབ་པ་ཡོད་ཀྱང་སྤྱད་དུ་མེད་དེ། དཔེར་
བདུད་ཀྱི་མིདང་མཚུངས་ཏེ། རྐང་ལག་ཚང་བར་ཡོད་ཀྱང་མཐོང་བ་དང་། ཐོས་པས་མི་བསླད་དེ། འདྲེས་ནོན་པ་དང་མཚུངས་ཏེ། དེ་ནི་ཚོར་བའི་ཁང་ཁྱིམཡིན་ནོ། །དེ་ནི་འོག་ཏུ་བདག་གཟུགས་ཀྱི་ནང་ནས་བྱུང་སྟེ། 
ཕྱིར་ངོ་ལ་ལྟ་བ་དང་། གཟུགས་ལ་ཕྱིར་གནས་པ་དང་བྲལ་ཏེ། འགྲོ་བ་ལ་བགེགས་མེད་དེ། རང་དབང་ཐོབ་པར་གྱུར་ཏེ། དེ་ནི་ཚོར་བའི་ཕུང་པོ་ཟད་པ་ཡིན་ཏེ། མི་དེ་མཐོང་བའི་རློག་པ་ལས་རྒལ་ནུས་སོ། །དེ་ནི་
མི་བདེན་པའི་སེམས་ཞི་བ་ལས་བྱུང་བ་ཡིན་ནོ། །ཏིང་ངེ་འཛིན་དེའི་ནང་ནས་འོད་ཆེན་པོ་ཐོབ་སྟེ། སེམས་འཆད་མཁས་རབ་ཏུ་གྱུར། ཆོས་ཉན་པའི་མི་རྣམས་ཀྱིས་ཆོས་བཤད་པའི་སྔོན་ལོགས་སུ་ཚེ་སྔ་མ་
ཡང་དྲན་དམྱལ་བ་ཡང་མཐོང་། མི་ཡུལ་གྱི་ལེགས་ཉེས་ཀུན་ཀྱང་བྱེ་བྲག་ཕྱེད་པར་འགྱུར། དེ་ནས་བདག་ཀྱང་བྱང་ཆུབ་ཐོབ་བོ་སྙམ་དུ་སེམས་ཏེ། སེམས་གཡེལ་བར་བཏང་། ཚུལ་ཁྲིམས་ཀྱང་བཤིག་
འདི་ནི་སངས་རྒྱས་ཆེན་པོ། འདི་ནི་སངས་རྒྱས་ཆུང་ངུ་། འདི་ནི་སྔར་གྲུབ་པའི་སངས་རྒྱས། འདི་ནི་ཕྱིས་གྲུབ་པའི་སངས་རྒྱས། འདི་ཕོའི་སངས་རྒྱས་འདི་ནི་མོའི་སངས་རྒྱས་འདི་ནི་ཕོའི་བྱང་ཆུབ་
<pb id="59.352a"/>འདི་ནི་མོའི་བྱང་ཆུབ། ཅེས་དེ་སྐད་འཆད་དེ། དེ་ནས་འདྲེ་དེ་ལུས་ལ་འཕགས་མ་ཐག་ཏུ་སློབ་མ་དང་བཅས་ཏེ། རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་ལྟུང་ངོ་། །དེ་
ལ་ཚོར་ན་ཉེས་པ་མེད་དོ། །ཚོར་བ་ཤིན་ཏུ་གསོགས་ནས་ལོག་པའི་ཏིང་ངེ་འཛིན་དང་ནི་བྲལ། རྫོགས་པའི་ཏིང་ངེ་འཛིན་གྱི་ནས་འོད་སྣང་བ་བྱུང་སྟེ། ཆོས་སོ་ཆོག་གི་ཕྱི་མོ་ཚོར་བ་ལ་སྲེད་ནས་ལྷའི་བདུད་ཀྱིས་གླགས་
རྙེད་དེ། ཁར་ཞུགས་ནས་ཆོས་འཆད་མཁས་རབ་ཏུ་གྱུར། བདག་གི་གཟི་བརྗིད་ཀྱིས་ཆོས་ཉན་པའི་རྣམས་ཆོས་བཤད་པའི་མདུན་རོལ་ན་ཀུན་ཐུལ་ནས་ཁྱེད་ཅིག་རྣམས་སངས་རྒྱས་མྱ་ངན་ལས་འདས་སོ་སྙམ་
དུ་མ་སེམས་ཤིག །ངའི་ལུས་འདི་ཉིད་སངས་རྒྱས་ཡིན་ནོ། །ངའི་བུ་ཚ་རྒྱུན་མི་འཆད་པ་ནི་ཆོས་ཀྱི་སྐུ་རྟག་པ་ཡིན་ནོ། །སངས་རྒྱས་ཀྱི་ཡུལ་གཙང་མ་དེ་ལས་གུད་ན་མེད་ཅེས་ཟེར་ཞིང་བདག་ནི་བྱང་ཆུབ་
ཐོབ་བོ་སྙམ་དུ་བསམས་ནས་སེམས་གཡེལ་བར་བོར་ཏེ། འདོད་ཆ་གས་ཀྱི་ཆོས་བཤད། མིག་ལ་སོགས་པ་དབང་པོ་ལྔ་ནི་གཙང་མའི་ཡུལ་ཡིན། ཕོ་མཚན་མོ་མཚན་ནི་ཡང་དག་པར་བྱང་ཆུབ་མྱ་ངན་ལས་འདས་
པའི་གནས་ཡིན་པར་འཆད་དེ། འདྲེ་དེ་ལུས་ལ་འཕགས་མ་ཐག་ཏུ་སློབ་མ་དང་བཅས་ཏེ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་ལྟུང་ངོ་། །དེ་ལ་ཚོར་ན་ནི་ཉེས་པ་མེད་དོ། །ཚོར་བའི་ཕུང་
པོ་ནི་ཤིན་དུ་གསོགས་ནས་ལོག་པའི་ཏིང་ངེ་འཛིན་དང་ནི་བྲལ། རྫོགས་པའི་ཏིང་ངེ་འཛིན་གྱི་ནང་ནས་འོད་སྣང་བ་བྱུང་བས་ཆོས་ཟབ་མོ་འཆད་པ་ལ་སྲེད་པར་གྱུར་ཏེ། དེའི་ཕྱིར་ལྷའི་བདུད་ཀྱིས་གླགས་རྙེད་དེ་ཁར་ཞུགས་ནས་ཆོས་
འཆད་པ་ལ་མཁས་རབ་ཏུ་གྱུར། བདུད་ཡིན་པར་མ་ཚོར་ནས་བདག་རང་མྱ་ངན་ལས་འདས་སོ་སྙམ་དུ་སེམས་ཏེ། ཆོས་ཉན་པ་རྣམས་ཀྱིས་སྐད་ཅིག་ཏུ་བདག་གི་ལུས་མཐོང་བ་དང་། གཉེན་བཤེས་ལོ་བརྒྱ་འམ། སྟོང་དུ་མ་
<pb id="59.352b"/>ཕྲད་པ་གསར་དུ་ཕྲད་པ་དང་འདྲ་བར་སེམས་དགའ་ཞིང་གཏོང་མི་ཕོད་དེ། སྦྱིན་བཞིན་དུ་འབྱར། བདག་རང་ཡང་བྱང་ཆུབ་ཏུ་གྲུབ་བོ་སྙམ་དུ་སེམས་ཏེ། སེམས་གཡེལ་བར་བོར་ནས། འདོད་ཆགས་ཀྱི་ཆོས་འཆད་དེ་
ང་ཚེ་རབས་འདི་ལ་ཡུལ་འདི་ལ་ཡུལ་འདིར་སྐྱེས་ཏེ། མི་འདི་གྲོལ་ཐར་བར་བྱས་སོ། །མི་འདི་ཚེ་རབས་སྔ་མ་ལ་ངའི་ཆུང་མ་ཆུན་མའོ། །མི་འདི་ནི་ངའི་ཕུ་ནུ་བའོ། ང་དེའི་ཆེད་དུ་འདིར་འོངས་ཏེ། ཁྱོད་དང་
འགྲོགས་ལ་ལྷ་ཡུལ་འདི་ཤེད་དུ་འདོང་ངོ་ཞེས་ཟེར་རོ། །ལོག་ཤིག་ན་འོད་ཆེར་སྣང་བའི་གནས་ཡོད་དོ། །སངས་རྒྱས་ཐམས་ཅད་དེ་ཤེད་དུ་གནས་སོ་ཞེས་ཟེར་ཏེ། དེ་ནས་བདུད་ལུས་ལ་འཕགས་མ་ཐག་ཏུ་
སློབ་མ་དང་བཅས་ཏེ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་འགྲོའོ། །དེ་ལ་ཚོར་ན་ཉེས་པ་མེད་དོ། །རིགས་ཀྱི་བུ་དེས་ཚོར་བའི་ཕུང་པོ་ཤིན་དུ་གསོགས་པའི་ཕྱིར་ལོག་
པའི་ཏིང་ངེ་འཛིན་དང་མི་ཕྲད་དེ། རྫོགས་པའི་ཏིང་ངེ་འཛིན་གྱི་འོད་སྣང་བ་བྱུང་བས། རང་འགྲུས་འབོགས་ཀྱི་སེམས་ཞི་བ་ལ་འགྲུས་ཏེ་ལྷའི་བདུད་ཀྱིས་གླགས་ཐོང་ནས་ཁར་ཞུགས་ཏེ། བདག་བདུད་
ཀྱིས་ཟུག་པར་མ་ཚོར་ཏེ། ཆོས་འཆད་མཁསརབ་ཏུ་གྱུར། ཆོས་ཉན་པ་རྣམས་ཀྱང་བདག་བདག་གི་ལས་ཅི་ལས་གྱུར་པ་ཤེས་ཏེ། མི་ཁ་ཅིག་ལ་ཁྱོད་ད་ལྟར་མི་ཡིན་མོད་ཀྱི་ཁྱོད་ནི་ཕྱུགས་ཡིན་ནོ། །ཡིད་
མི་ཆེས་ན་ངས་ཁྱོད་ཀྱི་མཇུག་མ་ལ་བརྫིས་དང་ཁྱོད་ལྡང་མི་མི་ཕོད་ཀྱི་ཞེས་བསྒོ་སྟེ། དེ་བཞིན་དུ་བརྫིས་ནས་མི་དེ་ལྡང་མ་ཕོད་ནས་མི་གཞན་ཡང་དེ་ལ་ཡིད་ཆེས་ཏེ། དགེ་སློང་ལ་ནི་སྐུར། སངས་རྒྱས་ཀྱི་
ཁྲིམས་ནི་བཤིག །བདུད་དེ་མི་དེའི་ལུས་ལས་འཕགས་མ་ཐག་ཏུ་སློབ་མ་དང་བ་ཅས་ཏེ་རྒྱལ་པོའི་གྱོད་ལ་ཡང་ཐོགས། མཚམས་མེད་པའི་དམྱལ་བར་ཡང་འགྲོའོ། །དེ་ལ་ཚོར་ན་ཉེས་པ་མེད་དོ། །
<pb id="59.353a"/>ཡང་རིགས་ཀྱི་བུ་ཚོར་བའི་ཕུང་པོ་ཤིན་དུ་གསོགས་ནས་ལོག་པའི་ཏིང་ངེ་འཛིན་དང་མི་ཕྲད་དེ། རྫོགས་པའི་ཏིང་ངེ་འཛིན་གྱི་འོད་སྣང་བས་ཏིང་ངེ་འཛིན་བསྒོམ་པའི་ཚེ། སེམས་ལ་ཤེས་པ་
དང་། མཐོང་བ་དང་སྔ་མ་དྲན་པར་སྲེད་དེ། ལྷའི་བདུད་ཀྱིས་གླགས་ཐོད་ནས་ཁར་ཞུགས་ཏེ། བདུད་ཀྱིས་ཟུགཔར་མ་ཚོར་ནས་བདག་མྱ་ངན་ལས་འདས་སོ་སྙམ་དུ་བསམས་ནས་གཞན་ལ་ཆོས་འཆད་
པའི་ཚེ་གློ་བུར་དུ་ནོར་བུ་རིན་པོ་ཆེ་་ཐོགས་ཏེ། བདུད་ཀྱི་ལུས་ཕྱུགས་སུ་བསྒྱུར་ཏེ། ཁ་ནས་ནོར་བུ་རིན་པོ་ཆེ་འཛིན་ཅིང་འོད་སྣང་བ་དང་། གློ་བུར་དུ་རིན་པོ་ཆེ་དང་། ངོ་མཚར་མི་སྲིད་པའི་ནོར་ཡང་ཁྱེར་ཏེ་འོངས་
ནས་ཐོག་མ་ནི་ནོར་བྱིན། ཐ་མར་ཁོང་པར་ཞུགས་ཏེ། སའི་འོག་ན་ནོར་བུ་རིན་པོ་ཆེ་ཡོད་དོ་ཞེས་གཞན་ལ་བསྟན་ནས་ས་འོག་ནས་ཡར་ཐལ་དུ་འོད་སྣང་བར་གྱུར་ནས་ཀུན་གྱིས་ངོ་མཚར་དུ་བཟུང་། འཚལ་མ་ནི་
བཅད། སྨན་དཔྱད་ཀྱི་ཁ་ཟས་དང་། མ་ཡིན་ན་ཁྲེའམ། ནས་འབྲུམ་བུ་གཅིག་ཟས་ཀྱང་བདུད་ཀྱི་སྟོབས་ཉམ་བཟང་ནས་དགེ་སློང་རྣམས་སྐུར་ཏེ། ཕྱོགས་བཅུའི་གཏེར་ཡོད་པ་དང་། འཕགས་པའི་
གནས་འདི་དང་འདི་ཡིན་ནོ་ཞེས་ཟེར་ཏེ། ཕྱིས་བར་བར་ཡང་འདི་བཞིན་དུ་མཐོང་ནས་དེ་ནི་རི་འམ་ཚལ་ལམ། མཁར་གྱི་འདྲེ་དགྲས་བསད་པ་སླར་ཡང་འདྲེར་སྐྱེས་པ་ལས་གལ་ཏེ་བདུད་དུ་གྱུར་ཅིག་དང་སངས་རྒྱས་
ལ་དྲིན་གྱི་ལན་ལོན་ཞེས་བྱ་བ་ཡིན་ནོ། །མཐའ་ཡས་ཏིང་ངེ་འཛིན་དེ་རྣམ་བཅུ་ནི་འདུ་ཤེས་ཀྱི་ཕུང་པོ་སེམས་སྤྱད་པ་མཐོ་དམན་དུ་གྱུར་པས་ཚོར་བའི་ཕུང་པོ་ནི་དོན་སྣང་བར་ཟད་དེ་དགེ་བའི་ལྟས་ནི་ཡིན་འཕགས་
པའི་འབྲས་བུ་ནི་མ་ཡིན་ནོ། །དེ་ལ་འཕགས་པའི་འབྲས་བུ་ཡིན་ནོ། །སྙམ་དུ་བསམས་ན་ནི་ལོག་པར་འགྱུར་། དེ་རྣམས་རེ་ཤིག་གློ་བུར་དུ་མཐོང་བར་ཟད་དེ། དེ་ལྟར་ཚོར་ན་ནི་ཉེས་པ་མེད་དོ། །
<pb id="59.353b"/>དེ་ལྟར་མ་ཚོར་ན་ལོག་པའི་གནས་སུ་ལྟུང་ངོ་། །མཐའ་ཡས་འདུ་ཤེས་ཀྱི་ཕུང་པོ་ཟད་དེ། གཉིད་ལོག་པ་དང་སད་པ་འདྲ་སྟེ། སེམས་ནམ་མཁའ་དང་འདྲ་ནས་སྤྱོད་ཡུལ་གྱི་གཟུགས་བརྙན་དང་། 
འཇིག་རྟེན་གྱི་རི་འམ། ཚལ་ལམ། ཆུ་འམ་ཅི་ཡོད་པ་ཐམས་ཅད་མེ་ལོང་ལ་བལྟས་པ་བཞིན་དུ་མཐོང་ངོ་། །འོངས་པའི་ས་ཡང་མེད་སོང་བའི་རྗེས་ཀྱང་མེད་དོ། །དེའི་མིང་ནི་འདུ་ཤེས་ཀྱི་ཁང་ཁྱིམ་ཡིན་ནོ། །
ཕྱི་མོ་ཉིད་ཀྱི་སེམས་དཔེར་རླབས་ཆད་དེ། ཆུ་དང་ས་འདྲ་བར་གྱུར་ན་དེའི་མིང་ནི་འདུ་ཤེས་ཀྱི་ཕུང་པོ་ཟད་ཅེས་བྱའོ། །མི་དེས་ནི་སེམས་ཅན་གྱི་རྙོག་པ་ལས་བྱུང་ངོ་། །དེའི་དོན་བརྟགས་ན་ཕྱི་མོ་མི་དབེན་པའི་སེམས་
ཤིན་དུ་ཕྲ་ཞིང་མི་སྣང་བ་ལས་བྱུང་ངོ་། །མཐའ་ཡས་ཤེས་པར་བྱ་སྟེ། ཡང་དག་པའི་ཏིང་ངེ་འཛིན་ཐོབ་པའི་རིགས་ཀྱི་བུ་རྣམས་ལ་ལྷའི་བདུན་རྣམ་པ་བཅུ་པོ་དེ་ཡང་གླགས་མི་ཐོད་དེ། དེ་ནས་སེམས་ལས་ཤིན་ཏུ་
བསྒོམས་ནས་སྐྱེ་བ་རྣམས་ཀྱི་ཕྱི་མོ་ལ་བརྟགས་ན་མིག་གི་དབང་པོ་ལ་ཡོན་ཏན་བརྒྱད་བརྒྱ་ཡོད་པའི་ཕྱིར་བསྐལ་པ་བརྒྱད་ཁྲི་ཚུན་ཅད་ཀྱི་སེམས་ཅན་ཇི་ལྟར་ཤི། ཇི་ལྟར་སྐྱེ་བའི་དོན་ཀྱང་ཤེས་སོ། །སེམས་
ཅན་བསྐུལ་པ་བརྒྱད་ཁྲི་ཚུན་ཅད་རྒྱུ་མེད་པར་རང་སྐྱེས་པ་ཡིན། མི་ཡང་མིར་སྐྱེ། ཕྱུགས་ཀྱང་ཕྱུགས་སུ་སྐྱེ། བྱ་ཡང་བྱར་སྐྱེས་སོ་ཞེས་བསམས་ཏེ། གནས་དེ་རྣམ་པ་ལྔ་ལ་ཤིན་དུ་གཙང་མར་
མཐོང་། ཤིན་དུ་བདེ་བར་མཐོང་། མྱ་ངན་ལས་འད་ས་པའི་དོན་ཡིན་ནོ་ཞེས་ཟེར་ཏེ། བྱང་ཆུབ་ཀྱི་སེམས་ནི་འཆོལ་ཏེ། མུ་སྟེགས་པ་བཅུར་ང་ཕུང་པོ་ལྔའི་ནང་ནས་མྱ་ངན་ལས་འདས་པའི་རྣམ་པ་
ལྔར་འཛིན་པའི་ཕྱིན་ཅི་ལོག་གི་སྡེར་གྱུར་ཏོ། །མཐའ་ཡས་ཏིང་ངེ་འཛིན་དེ་རྣམ་བཅུ་ལོག་པར་ཤེས་པ་ནི་དེ་ཐམས་ཅད་འདུ་བྱེད་ཀྱི་ཕུང་པོའི་སེམས་སྤྱད་པ་མཐོ་དམན་དུ་གྱུར་པའི་ཕྱིར་དེ་ལྟ་བུར་གྱུར་ཏེ། 
<pb id="59.354a"/>སེམས་ཅན་མ་རབས་བདག་གིས་དྲོད་མ་ཟིན་ཏེ། མ་ཡིན་པ་ལ་ཡིན་པར་བལྟས་ནས་འཕགས་པའི་འབྲས་བུ་རྫོགས་སོ་སྙམ་དུ་བསམས་ནས་བརྫུན་ཆེན་པོ་ཡིན་ཏེ། 
མཚམས་མེད་པར་འགྲོའོ། །ཁྱོད་ལ་སོགས་པ་དེ་བཞིན་གཤེགས་པའི་བསམ་པའི་དོན་དེ་ཁྱེར་ལ། མ་འོངས་པའི་སེམས་ཅན་ལ་བསྟན་ཏེ་སེམས་ཀྱི་བདུད་མི་གཡོ་བར་གྱིས་ཤིག །ཉུང་དུ་
ཐོས་པ་ལ་ཆོག་པར་མི་སེམས་ཤིང་། ཚོར་བ་ཆེན་པོའི་རྒྱལ་པོ་བྱེད་དེ། ཐམས་ཅད་གཙང་གདང་བའི་ཚོན་མ་གྱིས་ཤིག །མཐའ་ཡས་རིགས་ཀྱི་བུ་རྣམས་ཏིང་ངེ་འཛིན་བསྒོམ་པ་འདུ་
བྱེད་ཀྱི་ཕུང་པོ་ཟད་པ་ནི་འཇིག་རྟེན་གྱི་གཡོ་བ་དང་འདྲ་བར་གྱུར་ཏེ། དབང་པོ་དྲུག་ཤིན་དུ་གཙང་ཞིང་གསོག་ཏུ་གྱུར་ནས་སེམས་རྒོད་པ་འམ། འདུག་ཏུ་མི་བཏུབ་པ་མེད་པར་གྱུར་ཏོ། །ཕྱི་ནང་ཏིང་ངེ་
འཛིན་མི་གཡོ་བར་སྣང་གསལ་བར་གྱུར་ཏོ། །འཇུག་ན་འཇུག་པའི་གནས་ཀྱང་མེད། ཕྱོགས་བཅུའི་སེམས་ཅན་གྱི་རིགས་ཀྱང་རིག །ཕྱོགས་བཅུའི་ཡང་རིགས་མཐུན་པར་མཐོང་། དེའི་མིང་ནི་
རྣམ་པར་ཤེས་པ་ཕུང་པོའི་ཁང་ཁྱིམ་ཞེས་བྱའོ། །སྒོ་དྲུག་བསྣོར་ཞིང་སྤྱད་དུ་རུང་། ཕྱོགས་བཅུའི་ཁམས་དང་། རང་གི་ལུས་དང་སེམས་མཆིང་བུ་བཞིན་དུ་གྱུར་ཏེ། ཕྱི་ནང་སྣང་གསལ་ལོ། །དེའི་
མིང་ནི་རྣམ་པར་ཤེས་པའི་ཕུང་པོ་ཟད་ཅེས་བྱའོ། །མི་དེ་ཚེའིརྙོག་པ་ལས་འདས་སོ། །དེའི་དོན་བརྟགས་ན་ཡང་དག་པའི་དོན་འོལ་བྱིར་འོང་བ་ལ་མི་བདེན་པའི་སེམས་ཕྱིན་ཅི་ལོག་ཏུ་གྱུར་པ་ལས་བྱུང་ངོ་། །མཐའ་
ཡས་ཤེས་པར་གྱིས་ཤིག །རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ན་ནི་རྣམ་པར་ཤེས་པ་སྟོང་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བ་འགོག་པའི་དོན་ལ་ཤིན་ཏུ་མ་རྒྱས། ཡང་དག་པ་རྒྱུ་
<pb id="59.354b"/>རྟག་གོ་ཞེས་ཟེར་ཏེ། དེའི་སེམས་ཞེན་པས་མུ་སྟེགས་ས་ཕྱི་ལའི་སྡེར་གྱུར་ཏེ། བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག །དེ་ནི་དང་པོ་སེམས་ཡོད་པར་འཛིན་པའི་མུ་སྟེགས་སུ་
གྱུར་ཏེ། ཡང་དག་པའི་དོན་ལ་རྒྱབ་ཀྱིས་ཕྱོགས། མུ་སྟེགས་རིགས་སུ་ནི་སྐྱེའོ། །མཐའ་ཡས་རིགས་ཀྱི་བུ་འདུ་བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་
སྐྱེ་མི་ཤི་ཞི་བ་འགོག་པའི་དོན་ལ་ཤིན་དུ་མ་རྒྱས་པས་ཡང་དག་པ་ཉིད་ལ་ང་རང་ཉིད་ཡིན་ནོ་ཞེས་འཛིན་ཏེ། ནམ་མཁའ་དང་ཁམས་སོ་ཆོག་གི་སེམས་ཅན་རིགས་བཅུ་གཉིས་ཡོད་པ་ཡང་ཐམས་ཅད་ངའི་ལུས་ལས་བྱུང་ངོ་
ཞེས་བསམས་ཏེ། དེའི་སེམས་ལ་ཞེན་པས་ན་མུ་སྟེགས་མ་ཧེ་ཤོར་བའི་ལུགས་སུ་གྱུར་ཏོ། །ལུས་གྲངས་མེད་པར་སྤྲུལ་ཏེ། འཁོར་དུ་བྱས་ནས་བྱང་ཆུབ་ཀྱི་སེམས་ནི་འཆོལ། ཤེས་པ་མཐོང་བ་ནི་རླག་
དེའི་མིང་ནི་དང་འོག་བྱེད་ནུས་པའི་སེམས་དང་དོན་སྒྲུབ་ནུས་པའི་འབྲས་བུར་གྱུར་ཏེ། ཡང་དག་པར་མྱ་ངན་ལས་འདས་ནུས་པ་ལ་ནི་རྒྱབ་ཀྱིས་ཕྱོགས། ང་རྒྱལ་ཆེན་པོའི་ལྷར་སྐྱེའོ། །ཡང་རིགས་ཀྱི་བུ་འདུ་
བྱེད་ཐམས་ཅད་སྟོང་པར་རིག་ནས་རྣམ་པར་ཤེས་པ་ཉིད་ལ་སྐྱེ་ཤི་ཡང་འགོག་སྟེ། མི་སྐྱེ་མི་ཤི་ཞི་བའི་སེམས་ནི་ད་པེར་མཆིང་བུ་གཙང་མའི་ནང་ན་རིན་པོ་ཆེའི་ཟླ་བ་ཡོད་པ་དང་འདྲའོ། །དེ་བཞིན་དུ་གྱུར་ན་བྱང་ཆུབ་སེམས་དཔའི་
དད་པ་བཅུ་གནས་པ་བཅུ། སྒོམ་པ་བཅུ། ཕྱོགས་བཅུ་ཐོབ་པར་འགྱུར་རོ། །བྱང་ཆུབ་སེམས་དཔའི་རྡོ་རྗེ་ཏིང་ངེ་འཛིན་དང་། སྙོམས་པའི་ཚོར་བའི་ས་ལས་འདས་ནས། དེ་བཞིན་གཤེགས་
པའི་སྣང་བ་རྒྱས་པ་ལ་ཞུགས་ཏེ། རྒྱན་གྱིས་བརྒྱན་པའི་བྱང་ཆུབ་ཀྱི་མཚོ་ཅི་ཡང་ཐོབ་པ་མེད་པའི་དོན་ཐོབ་ནས་སངས་རྒྱས་སྔ་མ་འདས་པའི་ཞི་གནས་དང་ལྷག་མཐོང་གི་ནང་ནས་ཤིན་དུ་ཕྲ་བའི་བདུད་ཀྱི་ལས་དང་
<pb id="59.355a"/>བདུད་ཀྱི་སྤྱོད་ཡུལ་མདུན་དུ་སྣང་བའི་ཚེ་ཀུན་ཤེས་རིག་ནས་སེམས་ཀྱི་དྲི་མ་བཀྲུས་བསལ་ཏེ། ལོག་པར་ལྟ་བའི་ནང་དུ་མི་ལྟུང་ཞིང་ཕུང་པོའི་བདུད་ནི་ཞུ་བྱང་། 
ལྷའི་བདུད་ནི་རྙིལ་གྲུགས། ལྷ་མ་སྲིན་དང་མཐུ་བོ་ཆེ་རྣམས་ཀྱི་ནང་དུ་མི་སྐྱེ་སྟེ། ཐལ་བྱུང་བྱང་ཆུབ་ཏུ་གྲུབ་ཀྱི་བར་དུ་མི་ཆོག་པ་མེད་དོ། །མྱ་ངན་ལས་འདས་པ་ཆེན་པོའི་སེམས་ནི་
གསལ་ཞིང་མི་འཆོལ་བར་འགྱུར་རོ། །མ་འོངས་པའི་སེམས་ཅན་གྱི་དབང་པོ་ནི་རྟུལ། ཏིང་ངེ་འཛིན་ལ་ནི་སྲེད། ཏིང་ངེ་འཛིན་མ་རིག་པའི་ཕྱིར་ན་ལོག་པའི་གནས་སུ་ལྟུང་བར་འགྱུར་རོ། །
མཐའ་ཡས་ཁྱོད་ཀྱིས་ངའི་སྔགས་དང་། དོན་འདི་བཞིན་དུ་མ་འོངས་པའི་སེམས་ཅན་རྣམས་ལ་སྟོན་ཅིག །ངའི་སྔགས་འདི་ཁ་ཏོན་དུ་བྱེད་མ་ནུས་ན་ཡི་གེར་བྲིས་ཏེ་ལུས་ལ་
ཐོགས་སམ། ཏིང་ངེ་འཛིན་བསྒོམ་པའི་ཁང་བུ་དང་། གནས་ཀྱི་སྒོར་བཏགས་ན་ཕྱོགས་བཅུའི་ལྷའི་བདུད་ལ་སོགས་པ་ཐམས་ཅད་ཀྱང་ཞུ་བྱང་སྟེ། གནོད་པ་
བྱེད་མི་ནུས་སོ། །མཐའ་ཡས་དེ་ནི། སེམས་ཅན་ཐམས་ཅད་ཀྱི་ཕྱིར་ཁྱོད་མ་བརྗེད་པར་གྱིས་ལ་སྟོན་ཅིག །གཙུག་ཏོར་ཆེན་པོའི་བམ་པོ་དགུ་པ་ལས་བདུད་ཀྱི་
ལེའུ་ཉི་ཚེ་ཕྱུང་བ་རྫོགས་སྷོ།།   །།ཡེ་དྷརྨཱ་ཧེ་དུ་པྲ་བྷ་བཱ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏ་ཏེ་ཥཱཉྩ་ཡོ་ནི་རོ་དྷ་ཨེ་བམ་བཱ་དཱི་མ་ཧཱ་ཤྲ་མ་ཎཿ  དགེའོ།   །བཀྲ་ཤིས། 