<pb id="66.335a"/>པར་འགྱུར། །གང་ན་མདོ་སྡེའི་མཆོག་འདི་གནས། །ཡུལ་འཁོར་དེར་ཡང་འབྱོར་པར་འགྱུར། །དུས་ཀུན་དུ་ནི་གནས་པ་དང་། །ཀློག་གམ་ཡང་ན་མཆོད་པར་བྱེད། །འདི་ནི་ཡིད་ལ་འཛིན་བྱེད་པ། །
སྡིག་པ་ལས་ནི་གྲོལ་བར་འགྱུར། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང་། རྒྱལ་པོ་གསལ་རྒྱལ་བཅོམ་ལྡན་འདས་ལ་ཡང་དང་ཡང་དུ་ཕྱག་བྱས་ནས་སོང་ངོ་། །བཅོམ་ལྡན་འདས་ཀྱིས་དེ་
སྐད་ཅེས་བཀའ་སྩལ་ནས། ཐམས་ཅད་དང་ལྡན་པའི་འཁོར་དེ་དང་། ལྷ་དང་མི་དང་། ལྷ་མ་ཡིན་དང་། ནམ་མཁའ་ལྡིང་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་
མངོན་པར་བསྟོད་དོ།  །གཎ་ཌཱིའི་མདོ་རྫོགས་སོ།།  །། <tr/><pr/>རྒྱ་གར་གྱི་མཁན་པོ་དྷམྨ་ཤྲཱི་བྷ་དྲ་དང་། ལོ་ཙྪ་བ་དགེ་སློང་ཚུལ་ཁྲིམས་ཡོན་ཏན་གྱིས་བསྒྱུར། ཞུ་ཆེན་གྱི་ལོ་ཙྪ་བ་དགེ་སློང་རིན་ཆེན་བཟང་པོས་བཅོས་ཏེ་གཏན་ལ་ཕབ་པ།</proofreader>
<sutra id="J239"/>༄༅༅།   །རྒྱ་གར་སྐད་དུ།<stitle n="240" zh="71.824">གཎ་ཌཱི་ས་མ་ཡ་སཱུ་ཏྲ།</stitle>བོད་སྐད་དུ།<ttitle n="240" zh="71.824"><head n="1" t="གཎ་ཌཱིའི་དུས་ཀྱི་མདོ།" st="གཎ་ཌཱི་ས་མ་ཡ་སཱུ་ཏྲ།"/>གཎ་ཌཱིའི་དུས་ཀྱི་མདོ།</ttitle><bampo n="240.1" zh="71.824"/>བཅོམ་ལྡན་འདས་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་
གཅིག་ན། བཅོམ་ལྡན་འདས་རྒྱལ་པོའི་ཁབ་ཀྱི་འོད་མའི་ཚལ་བྱ་ཀ་ལན་ད་ཀའི་གནས་ན་བཞུགས་ཏེ། དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བོས་ཏེ་བཀའ་སྩལ་པ། དགེ་སློང་དག་ལ་ལོ་རྣམས་ཀྱི་
དུས་བཤད་པར་བྱ་ཡིས། དེ་ལེགས་པར་ཉོན་ཅིག་དགེ་སློང་རྣམས་ཀྱི་ཟླ་བ་ཕྱེད་དང་པོ་ལ་ནི་རྐང་པ་བདུན་གཎ་ཌཱིའི་དུས་ཡིན་ལ། སོར་གྱི་དམན་པའི་རྐང་པ་ཕྱེད་དང་ལྔ་ནི་དུས་མ་ཡིན་ནོ། །ཟླ་བ་ཕྱེད་དང་གཉིས་པ་ལ་ནི་
རྐང་པ་བརྒྱད་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་དྲུག་ནི་དུས་མ་ཡིན་ནོ། །དགུན་ཟླ་འབྲིང་པོའི་ཟླ་བ་ཕྱེད་དང་པོ་ལ་ནི་རྐང་པ་དགུ་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་བདུན་ནི་དུས་མ་ཡིན་ནོ། །
<pb id="66.335b"/>ཟླ་བ་གཉིས་པ་ལ་ནི་རྐང་པ་བཅུ་གཎ་ཌཱིའི་དུས་ཡིན་ལ། སོར་གྱི་དམན་པའི་རྐང་པ་བརྒྱད་ནི་དུས་མ་ཡིན་ནོ། །དགུན་ཟླ་ཐ་ཆུངས་ཀྱི་ཟླ་བ་ཕྱེད་དང་པོ་ལ་ནི་རྐང་པ་བཅུ་གཅིག་གཎ་ཌཱིའི་དུས་ཡིན་ལ། སོར་གྱིས་དམན་པའི་
རྐང་པ་དགུ་ནི་དུས་མ་ཡིན་ནོ། །ཟླ་བ་ཕྱེད་གཉིས་པ་ལ་ནི་རྐང་པ་བཅུ་གཉིས་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་བཅུ་ནི་དུས་མ་ཡིན་ནོ། །དཔྱིད་ཟླ་ར་བ་ཕྱེད་དང་པོ་ལ་ནི་རྐང་པ་བཅུ་གཅིག་གཎ་ཌཱིའི་དུས་
ཡིན་ལ། སོར་གྱིས་དམན་པའི་རྐང་པ་དགུ་ལ་ནི་དུས་མ་ཡིན་ནོ། །ཟླ་བ་ཕྱེད་གཉིས་པ་ལ་ནི་རྐང་པ་བཅུ་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་བརྒྱད་ནི་དུས་མ་ཡིན་ནོ། །དཔྱིད་ཟླ་འབྲིང་པོའི་ཟླ་བ་ཕྱེད་
དང་པོ་ལ་ནི་རྐང་པ་དགུ་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་བདུན་ནི་དུས་མ་ཡིན་ནོ། །ཟླ་བ་ཕྱེད་གཉིས་པ་ལ་ནི་རྐང་པ་བརྒྱད་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་དྲུག་ནི་དུས་མ་ཡིན་ནོ། །
དཔྱིད་ཟླ་ཐ་ཆུངས་ཀྱི་ཟླ་བ་ཕྱེད་དང་པོ་ལ་ནི་རྐང་པ་བདུན་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་ལྔ་ནི་དུས་མ་ཡིན་ནོ། །ཟླ་བ་ཕྱེད་གཉིས་པ་ལ་ནི་རྐང་པ་དྲུག་གཎ་ཌཱིའི་དུས་ཡིན་ལ། སོར་གྱིས་དམན་པའི་
རྐང་པ་བཞི་ནི་དུས་མ་ཡིན་ནོ། །དབྱར་ཟླ་ར་བ་ཕྱེད་དང་པོ་ལ་ནི་རྐང་པ་དྲུག་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་བཞི་ནི་དུས་མ་ཡིན་ནོ། །ཟླ་བ་ཕྱེད་གཉིས་པ་ལ་ནི་རྐང་པ་ལྔ་གཎ་ཌཱིའི་དུས་ཡིན་ལ། 
སོར་གྱིས་དམན་པའི་རྐང་པ་གསུམ་པ་ནི་དུས་མ་ཡིན་ནོ། །དབྱར་ཟླ་འབྲིང་པོའི་ཟླ་བ་ཕྱེད་དང་པོ་ལ་ནི་རྐང་པ་བཞི་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་གསུམ་ནི་དུས་མ་ཡིན་ནོ། །ཟླ་བ་ཕྱེད་གཉིས་
པ་ལ་ནི་རྐང་པ་བཞི་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་པ་གཉིས་པ་ནི་དུས་མ་ཡིན་ནོ། །དབྱར་ཟླ་ཐ་ཆུངས་ཀྱི་ཟླ་བ་ཕྱེད་དང་པོ་ལ་ནི་རྐང་པ་གསུམ་གཎ་ཌཱིའི་དུས་ཡིན་ལ། སོར་གྱིས་དམན་པའི་རྐང་
