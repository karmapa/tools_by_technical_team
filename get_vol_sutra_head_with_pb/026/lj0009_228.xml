<pb id="26.47b"/>
བྱའོ། །བདག་གི་སོ་སོ་ཡང་དག་པར་རིག་པ་རྣམས་སོ། །བདག་གིས་སོ་སོ་ཡང་དག་པར་རིག་པ་རྣམས་ལ་སྤྱད་པར་བྱའོ། །བདག་གི་བྱམས་པ་ཆེན་པོའོ། །བདག་གིས་བྱམས་པ་ཆེན་པོ་ལ་སྤྱད་པར་བྱའོ། །
བདག་གི་སྙིང་རྗེ་ཆེན་པོའོ། །བདག་གིས་སྙིང་རྗེ་ཆེན་པོ་ལ་སྤྱད་པར་བྱའོ། །བདག་གི་སངས་རྒྱས་ཀྱི་ཆོས་མ་འདྲེས་པ་རྣམས་སོ། །བདག་གིས་སངས་རྒྱས་ཀྱི་ཆོས་མ་འདྲེས་པ་རྣམས་ལ་སྤྱད་པར་བྱའོ། །བདག་གི་
རྒྱུན་ཏུ་ཞུགས་པའི་འབྲས་བུའོ། །བདག་ནི་རྒྱུན་ཏུ་ཞུགས་པར་འགྱུར་རོ། །བདག་གི་ལན་ཅིག་ཕྱིར་འོང་བའི་འབྲས་བུའོ། །བདག་ནི་ལན་ཅིག་ཕྱིར་འོང་བར་འགྱུར་རོ། །བདག་གི་ཕྱིར་མྱི་འོང་བའི་འབྲས་བུའོ། །
བདག་ནི་ཕྱིར་མྱི་འོང་བར་འགྱུར་རོ། །བདག་གི་དགྲ་བཅོམ་པ་ཉིད་དོ། །བདག་ནི་དགྲ་བཅོམ་པར་འགྱུར་རོ། །བདག་གི་རང་བྱང་ཆུབ་བོ། །བདག་ནི་རང་བྱང་ཆུབ་ཉིད་དུ་འགྱུར་རོ། །བདག་གི་རང་སངས་རྒྱས་སོ། །
བདག་ནི་རང་སངས་རྒྱས་སུ་འགྱུར་རོ། །བདག་གི་ལམ་གྱི་རྣམ་པར་ཤེས་པ་ཉིད་དོ། །བདག་ནི་ལམ་གྱི་རྣམ་པར་ཤེས་པ་ཉིད་དུ་འགྱུར་རོ། །བདག་གི་རྣམ་པ་ཐམས་ཅད་མཁྱེན་པ་ཉིད་དོ། །བདག་ནི་རྣམ་པ་ཐམས་
ཅད་མཁྱེན་པ་ཉིད་དུ་འགྱུར་རོ་ཞེས་བགྱི་བར་འཛིན་པ་ལ་སྤྱོད་དོ།།                        །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། <bampo n="9.228" zh="23.35"/>བམ་པོ་བཞི་པ། བཅོམ་ལྡན་འདས་ཀྱིས་བཀའ་
སྩལ་པ། ལྷའི་བུ་དག་དེ་དེ་བཞིན་ནོ། །དེ་དེ་བཞིན་ཏེ། ལྷའི་བུ་དག་ཆོས་འདི་ནི་གཟུགས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཚོར་བ་གཟུང་བའི་ཕྱིར་བསྟན་པ་མ་
ཡིན། མྱི་གཟུང་བའི་ཕྱིར་མ་ཡིན། འདུ་ཤེས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འདུ་བྱེད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། 
<pb id="26.48a"/>
རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མྱིག་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣ་བ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། སྣ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལྕེ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལུས་གཟུང་བའི་ཕྱིར་བསྟན་པ་མ་ཡིན། མྱི་
གཟུང་བའི་ཕྱིར་མ་ཡིན། ཡིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། གཟུགས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྒྲ་གཟུང་བའི་ཕྱིར་བསྟན་པ་མ་
ཡིན། མྱི་གཟུང་བའི་ཕྱིར་མ་ཡིན། དྲི་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རོ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རེག་གཟུང་བའི་ཕྱིར་བསྟན་
པ་མ་ཡིན། མྱི་གཟུང་བའི་ཕྱིར་མ་ཡིན། ཆོས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མྱིག་གི་རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། 
རྣ་བའི་རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྣའི་རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལྕེའི་རྣམ་པར་ཤེས་པ་གཟུང་
བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལུས་ཀྱི་རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཡིད་ཀྱི་རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། མྱིག་གི་འདུས་ཏེ་རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣ་བའི་འདུས་ཏེ་རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྣའི་འདུས་ཏེ་
<pb id="26.48b"/>
རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལྕེའི་འདུས་ཏེ་རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལུས་ཀྱི་འདུས་ཏེ་རེག་པ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ཡིད་ཀྱི་འདུས་ཏེ་རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མྱིག་གི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། རྣ་བའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྣའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་
བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལྕེའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་
ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སའི་ཁམས་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ཆུའི་ཁམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མྱེའི་ཁམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རླུང་གི་ཁམས་གཟུང་བའི་ཕྱིར་
བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ནམ་མཁའི་ཁམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣམ་པར་ཤེས་པའི་ཁམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་
ཕྱིར་མ་ཡིན། མ་རིག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འདུ་བྱེད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣམ་པར་ཤེས་པ་གཟུང་བའི་ཕྱིར་བསྟན་པ་མ་ཡིན། 
<pb id="26.49a"/>
མྱི་གཟུང་བའི་ཕྱིར་མ་ཡིན། མྱིང་དང་གཟུགས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྐྱེ་མཆེད་དྲུག་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་
ཕྱིར་མ་ཡིན། རེག་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཚོར་བ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྲེད་པ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ལེན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྲིད་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྐྱེ་བ་གཟུང་བའི་ཕྱིར་བསྟན་
པ་མ་ཡིན། མྱི་གཟུང་བའི་ཕྱིར་མ་ཡིན། རྒ་ཤི་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྦྱིན་པའི་ཕ་རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། 
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བཟོད་པའི་ཕ་རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བརྩོན་འགྲུས་
ཀྱི་ཕ་རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བསམ་གཏན་གྱི་ཕ་རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཤེས་རབ་ཀྱི་ཕ་
རོལ་ཏུ་ཕྱིན་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ནང་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཕྱི་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ཕྱི་ནང་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྟོང་པ་ཉིད་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། 
<pb id="26.49b"/>
ཆེན་པོ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དོན་དམ་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འདུས་བྱས་སྟོང་པ་ཉིད་གཟུང་བའི་
ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འདུས་མ་བྱས་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མཐའ་ལས་འདས་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ཐོག་མ་དང་ཐ་མ་མྱེད་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དོར་བ་མྱེད་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་
ཡིན། རང་བཞིན་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཆོས་ཐམས་ཅད་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རང་གི་མཚན་ཉིད་སྟོང་པ་ཉིད་
གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མྱི་དམྱིགས་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དངོས་པོ་མྱེད་པ་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ངོ་བོ་ཉིད་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དྲན་པ་
ཉེ་བར་བཞག་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཡང་དག་པར་སྤོང་བ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྫུ་འཕྲུལ་གྱི་རྐང་པ་རྣམས་གཟུང་བའི་ཕྱིར་བསྟན་
པ་མ་ཡིན། མྱི་གཟུང་བའི་ཕྱིར་མ་ཡིན། དབང་པོ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྟོབས་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བྱང་ཆུབ་ཀྱི་
<pb id="26.50a"/>
ཡན་ལག་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འཕགས་པའི་ལམ་ཡན་ལག་བརྒྱད་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། འཕགས་པའི་
བདེན་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བསམ་གཏན་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཚད་མྱེད་པ་རྣམས་གཟུང་བའི་ཕྱིར་བསྟན་པ་
མ་ཡིན། མྱི་གཟུང་བའི་ཕྱིར་མ་ཡིན། གཟུགས་མྱེད་པའི་སྙོམས་པར་འཇུག་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣམ་པར་ཐར་པ་རྣམས་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། མཐར་ཀྱིས་གནས་པའི་སྙོམས་པར་འཇུག་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། 
སྨོན་པ་མྱེད་པ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། མངོན་པར་ཤེས་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ཏིང་ངེ་འཛིན་རྣམས་གཟུང་བའི་ཕྱིར་བསྟན་
པ་མ་ཡིན། མྱི་གཟུང་བའི་ཕྱིར་མ་ཡིན། གཟུངས་ཀྱི་སྒོ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དེ་བཞིན་གཤེགས་པའི་སྟོབས་རྣམས་གཟུང་བའི་ཕྱིར་བསྟན་པ་མ་ཡིན། མྱི་
གཟུང་བའི་ཕྱིར་མ་ཡིན། མྱི་འཇིགས་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སོ་སོ་ཡང་དག་པར་རིག་པ་རྣམས་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། བྱམས་
པ་ཆེན་པོ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སྙིང་རྗེ་ཆེན་པོ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། སངས་རྒྱས་ཀྱི་ཆོས་མ་འདྲེས་པ་རྣམས་གཟུང་བའི་ཕྱིར་བསྟན་པ་
<pb id="26.50b"/>
མ་ཡིན། མྱི་གཟུང་བའི་ཕྱིར་མ་ཡིན། རྒྱུན་ཏུ་ཞུགས་པའི་འབྲས་བུ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལན་ཅིག་ཕྱིར་འོང་བའི་འབྲས་བུ་གཟུང་བའི་ཕྱིར་བསྟན་པ་མ་ཡིན། 
མྱི་གཟུང་བའི་ཕྱིར་མ་ཡིན། ཕྱིར་མྱི་འོང་བའི་འབྲས་བུ་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། དགྲ་བཅོམ་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རང་བྱང་ཆུབ་
གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལམ་གྱི་རྣམ་པ་ཤེས་པ་ཉིད་གཟུང་བའི་ཕྱིར་བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། རྣམ་པ་ཐམས་ཅད་མཁྱེན་པ་ཉིད་གཟུང་བའི་ཕྱིར་
བསྟན་པ་མ་ཡིན། མྱི་གཟུང་བའི་ཕྱིར་མ་ཡིན། ལྷའི་བུ་དག་གང་ཡང་གཟུགས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། འདུ་ཤེས་
གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། འདུ་བྱེད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱིག་གཟུང་བའི་
ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣ་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྣ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལྕེ་གཟུང་བའི་ཕྱིར་རམ། མྱི་གཟུང་བའི་
ཕྱིར་སྤྱོད་པ་དང་། ལུས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཡིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། གཟུགས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་
པ་དང་། སྒྲ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དྲི་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རོ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རེག་
<pb id="26.51a"/>
གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཆོས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱིག་གི་རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
རྣ་བའི་རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྣའི་རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལྕེའི་རྣམ་པར་ཤེས་པ་གཟུང་བའི་ཕྱིར་
རམ། མྱི་གཟུང་བའི་ཕྱིར་སྤྱོད་པ་དང་། ལུས་ཀྱི་རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཡིད་ཀྱི་རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
མྱིག་གི་འདུས་ཏེ་རེག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣ་བའི་འདུས་ཏེ་རེག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྣའི་འདུས་ཏེ་རེག་པ་གཟུང་བའི་ཕྱིར་རམ། མྱི་གཟུང་
བའི་ཕྱིར་སྤྱོད་པ་དང་། ལྕེའི་འདུས་ཏེ་རེག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལུས་ཀྱི་འདུས་ཏེ་རེག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཡིད་ཀྱི་འདུས་ཏེ་རེག་པ་གཟུང་བའི་
ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱིག་གི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣ་བའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་
གཟུང་བའི་ཕྱིར་སྤྱོད་པ་དང་། སྣའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལྕེའི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་
སྤྱོད་པ་དང་། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
<pb id="26.51b"/>
སའི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཆུའི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱེའི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རླུང་
གི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ནམ་མཁའི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པར་ཤེས་པའི་ཁམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་
པ་དང་། མ་རིག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། འདུ་བྱེད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པར་ཤེས་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱིང་དང་
གཟུགས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྐྱེ་མཆེད་དྲུག་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རེག་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཚོར་བ་གཟུང་
བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྲེད་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལེན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྲིད་པ་གཟུང་བའི་ཕྱིར་རམ། མྱི་གཟུང་བའི་ཕྱིར་
སྤྱོད་པ་དང་། སྐྱེ་བ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྒ་ཤི་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྦྱིན་པའི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཚུལ་
ཁྲིམས་ཀྱི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། བཟོད་པའི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་
གཟུང་བའི་ཕྱིར་སྤྱོད་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ནང་སྟོང་པ་ཉིད་གཟུང་བའི་ཕྱིར་
<pb id="26.52a"/>
རམ། མྱི་གཟུང་བའི་ཕྱིར་སྤྱོད་པ་དང་། ཕྱི་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཕྱི་ནང་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྟོང་པ་ཉིད་སྟོང་
པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཆེན་པོ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དོན་དམ་པ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
འདུས་བྱས་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། འདུས་མ་བྱས་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མཐའ་ལས་འདས་པ་སྟོང་པ་ཉིད་གཟུང་བའི་ཕྱིར་རམ། 
མྱི་གཟུང་བའི་ཕྱིར་སྤྱོད་པ་དང་། ཐོག་མ་དང་ཐ་མ་མྱེད་པ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དོར་བ་མྱེད་པ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རང་
བཞིན་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཆོས་ཐམས་ཅད་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རང་གི་མཚན་ཉིད་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་
སྤྱོད་པ་དང་། མྱི་དམྱིགས་པ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དངོས་པོ་མྱེད་པ་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ངོ་བོ་ཉིད་སྟོང་པ་ཉིད་གཟུང་བའི་ཕྱིར་རམ། མྱི་གཟུང་
བའི་ཕྱིར་སྤྱོད་པ་དང་། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དྲན་པ་ཉེ་བར་བཞག་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཡང་དག་པར་སྤོང་བ་
རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྫུ་འཕྲུལ་གྱི་རྐང་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དབང་པོ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྟོབས་
<pb id="26.52b"/>
རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། བྱང་ཆུབ་ཀྱི་ཡན་ལག་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། འཕགས་པའི་ལམ་ཡན་ལག་བརྒྱད་པ་གཟུང་བའི་ཕྱིར་རམ། མྱི་གཟུང་
བའི་ཕྱིར་སྤྱོད་པ་དང་། འཕགས་པའི་བདེན་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། བསམ་གཏན་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཚད་མྱེད་པ་རྣམས་གཟུང་བའི་
ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། གཟུགས་མྱེད་པའི་སྙོམས་པར་འཇུག་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པར་ཐར་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
མཐར་ཀྱིས་གནས་པའི་སྙོམས་པར་འཇུག་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་གཟུང་བའི་ཕྱིར་རམ། མྱི་གཟུང་
བའི་ཕྱིར་སྤྱོད་པ་དང་། མངོན་པར་ཤེས་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཏིང་ངེ་འཛིན་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། གཟུངས་ཀྱི་སྒོ་རྣམས་གཟུང་བའི་ཕྱིར་
རམ། མྱི་གཟུང་བའི་ཕྱིར་སྤྱོད་པ་དང་། དེ་བཞིན་གཤེགས་པའི་སྟོབས་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། མྱི་འཇིགས་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སོ་སོ་ཡང་
དག་པར་རིག་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། བྱམས་པ་ཆེན་པོ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། སྙིང་རྗེ་ཆེན་པོ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། 
སངས་རྒྱས་ཀྱི་ཆོས་མ་འདྲེས་པ་རྣམས་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྒྱུན་ཏུ་ཞུགས་པའི་འབྲས་བུ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལན་ཅིག་ཕྱིར་འོང་བའི་འབྲས་
<pb id="26.53a"/>
བུ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ཕྱིར་མྱི་འོང་བའི་འབྲས་བུ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། དགྲ་བཅོམ་པ་ཉིད་གཟུང་བའི་ཕྱིར་རམ། མྱི་གཟུང་བའི་
ཕྱིར་སྤྱོད་པ་དང་། རང་བྱང་ཆུབ་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། ལམ་གྱི་རྣམ་པ་ཤེས་པ་ཉིད་གཟུང་བའི་ཕྱིར་རམ། མྱི་གཟུང་བའི་ཕྱིར་སྤྱོད་པ་དང་། རྣམ་པ་ཐམས་ཅད་མཁྱེན་པ་ཉིད་གཟུང་བའི་
ཕྱིར་རམ། མྱི་གཟུང་བའི་ཕྱིར་སྤྱོད་པ་དེ་དག་ནི། སྦྱིན་པའི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །བཟོད་པའི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །
བརྩོན་འགྲུས་ཀྱི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །བསམ་གཏན་གྱི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པར་མྱི་ནུས་སོ། །ནང་སྟོང་པ་ཉིད་བསྒོམ་པར་མྱི་ནུས་སོ། །
ཕྱི་སྟོང་པ་ཉིད་བསྒོམ་པར་མྱི་ནུས་སོ། །ཕྱི་ནང་སྟོང་པ་ཉིད་བསྒོམ་པར་མྱི་ནུས་སོ། །སྟོང་པ་ཉིད་སྟོང་པ་ཉིད་བསྒོམ་པར་མྱི་ནུས་སོ། །ཆེན་པོ་སྟོང་པ་ཉིད་བསྒོམ་པར་མྱི་ནུས་སོ། །དོན་དམ་པ་སྟོང་པ་ཉིད་བསྒོམ་པར་མྱི་ནུས་སོ། །
འདུས་བྱས་སྟོང་པ་ཉིད་བསྒོམ་པར་མྱི་ནུས་སོ། །འདུས་མ་བྱས་སྟོང་པ་ཉིད་བསྒོམ་པར་མྱི་ནུས་སོ། །མཐའ་ལས་འདས་པ་སྟོང་པ་ཉིད་བསྒོམ་པར་མྱི་ནུས་སོ། །ཐོག་མ་དང་ཐ་མ་མྱེད་པ་སྟོང་པ་ཉིད་བསྒོམ་པར་མྱི་ནུས་སོ། །དོར་བ་མྱེད་
པ་སྟོང་པ་ཉིད་བསྒོམ་པར་མྱི་ནུས་སོ། །རང་བཞིན་སྟོང་པ་ཉིད་བསྒོམ་པར་མྱི་ནུས་སོ། །ཆོས་ཐམས་ཅད་སྟོང་པ་ཉིད་བསྒོམ་པར་མྱི་ནུས་སོ། །རང་གི་མཚན་ཉིད་སྟོང་པ་ཉིད་བསྒོམ་པར་མྱི་ནུས་སོ། །མྱི་དམྱིགས་པ་སྟོང་པ་ཉིད་བསྒོམ་
པར་མྱི་ནུས་སོ། །དངོས་པོ་མྱེད་པ་སྟོང་པ་ཉིད་བསྒོམ་པར་མྱི་ནུས་སོ། །ངོ་བོ་ཉིད་སྟོང་པ་ཉིད་བསྒོམ་པར་མྱི་ནུས་སོ། །དངོས་པོ་མྱེད་པའི་ངོ་བོ་ཉིད་སྟོང་པ་ཉིད་བསྒོམ་པར་མྱི་ནུས་སོ། །དྲན་པ་ཉེ་བར་བཞག་པ་རྣམས་བསྒོམ་
<pb id="26.53b"/>
པར་མྱི་ནུས་སོ། །ཡང་དག་པར་སྤོང་བ་རྣམས་བསྒོམ་པར་མྱི་ནུས་སོ། །རྫུ་འཕྲུལ་གྱི་རྐང་པ་རྣམས་བསྒོམ་པར་མྱི་ནུས་སོ། །དབང་པོ་རྣམས་བསྒོམ་པར་མྱི་ནུས་སོ། །སྟོབས་རྣམས་བསྒོམ་པར་མྱི་ནུས་སོ། །བྱང་ཆུབ་
ཀྱི་ཡན་ལག་རྣམས་བསྒོམ་པར་མྱི་ནུས་སོ། །འཕགས་པའི་ལམ་ཡན་ལག་བརྒྱད་པ་བསྒོམ་པར་མྱི་ནུས་སོ། །འཕགས་པའི་བདེན་པ་རྣམས་བསྒོམ་པར་མྱི་ནུས་སོ། །བསམ་གཏན་རྣམས་བསྒོམ་པར་མྱི་ནུས་སོ། །
ཚད་མྱེད་པ་རྣམས་བསྒོམ་པར་མྱི་ནུས་སོ། །གཟུགས་མྱེད་པའི་སྙོམས་པར་འཇུག་པ་རྣམས་བསྒོམ་པར་མྱི་ནུས་སོ། །རྣམ་པར་ཐར་པ་རྣམས་བསྒོམ་པར་མྱི་ནུས་སོ། །མཐར་ཀྱིས་གནས་པའི་སྙོམས་པར་འཇུག་པ་
རྣམས་བསྒོམ་པར་མྱི་ནུས་སོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་མྱེད་པ་བསྒོམ་པར་མྱི་ནུས་སོ། །མངོན་པར་ཤེས་པ་རྣམས་བསྒོམ་པར་མྱི་ནུས་སོ། །ཏིང་ངེ་འཛིན་རྣམས་བསྒོམ་
པར་མྱི་ནུས་སོ། །གཟུངས་ཀྱི་སྒོ་རྣམས་བསྒོམ་པར་མྱི་ནུས་སོ། །དེ་བཞིན་གཤེགས་པའི་སྟོབས་རྣམས་བསྒོམ་པར་མྱི་ནུས་སོ། །མྱི་འཇིགས་པ་རྣམས་བསྒོམ་པར་མྱི་ནུས་སོ། །སོ་སོ་ཡང་དག་པར་རིག་པ་རྣམས་བསྒོམ་
པར་མྱི་ནུས་སོ། །བྱམས་པ་ཆེན་པོ་བསྒོམ་པར་མྱི་ནུས་སོ། །སྙིང་རྗེ་ཆེན་པོ་བསྒོམ་པར་མྱི་ནུས་སོ། །སངས་རྒྱས་ཀྱི་ཆོས་མ་འདྲེས་པ་རྣམས་བསྒོམ་པར་མྱི་ནུས་སོ། །རྒྱུན་ཏུ་ཞུགས་པའི་འབྲས་བུ་
བསྒོམ་པར་མྱི་ནུས་སོ། །ལན་ཅིག་ཕྱིར་འོང་བའི་འབྲས་བུ་བསྒོམ་པར་མྱི་ནུས་སོ། །ཕྱིར་མྱི་འོང་བའི་འབྲས་བུ་བསྒོམ་པར་མྱི་ནུས་སོ། །དགྲ་བཅོམ་པ་ཉིད་བསྒོམ་པར་མྱི་ནུས་སོ། །རང་བྱང་ཆུབ་བསྒོམ་པར་མྱི་ནུས་
སོ། །ལམ་གྱི་རྣམ་པ་ཤེས་པ་ཉིད་བསྒོམ་པར་མྱི་ནུས་སོ། །རྣམ་པ་ཐམས་ཅད་མཁྱེན་པ་ཉིད་བསྒོམ་པར་མྱི་ནུས་སོ། །དེ་ནས་ཚེ་དང་ལྡན་པ་རབ་འབྱོར་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
<pb id="26.54a"/>
བཅོམ་ལྡན་འདས་ཆོས་འདི་ནི་ཆོས་ཐམས་ཅད་དང་རྗེས་སུ་འཐུན་པ་སྟེ། ཆོས་འདི་ཆོས་གང་རྣམས་དང་རྗེས་སུ་འཐུན་པ་ལགས་ཤེ་ན། ཆོས་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དང་རྗེས་སུ་
འཐུན་པའོ། །ཆོས་འདི་ནི་བསམ་གཏན་གྱི་ཕ་རོལ་ཏུ་ཕྱིན་པ་དང་རྗེས་སུ་འཐུན་པའོ། །ཆོས་འདི་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་རྗེས་སུ་འཐུན་པའོ། །ཆོས་འདི་ནི་བཟོད་པའི་ཕ་རོལ་ཏུ་ཕྱིན་
པ་དང་རྗེས་སུ་འཐུན་པའོ། །ཆོས་འདི་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་རྗེས་སུ་འཐུན་པའོ། །ཆོས་འདི་ནི་སྦྱིན་པའི་ཕ་རོལ་ཏུ་ཕྱིན་པ་དང་རྗེས་སུ་འཐུན་པའོ། །ཆོས་འདི་ནི་ནང་སྟོང་པ་ཉིད་དང་རྗེས་
སུ་འཐུན་པའོ། །ཆོས་འདི་ནི་ཕྱི་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་ཕྱི་ནང་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་སྟོང་པ་ཉིད་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་ཆེན་
པོ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་དོན་དམ་པ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་འདུས་བྱས་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་འདུས་མ་བྱས་སྟོང་པ་ཉིད་དང་
རྗེས་སུ་འཐུན་པའོ། །ཆོས་འདི་ནི་མཐའ་ལས་འདས་པ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་ཐོག་མ་དང་ཐ་མ་མྱེད་པ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་དོར་བ་མྱེད་པ་སྟོང་པ་
ཉིད་དང་རྗེས་སུ་འཐུན་པའོ། །ཆོས་འདི་ནི་རང་བཞིན་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་ཆོས་ཐམས་ཅད་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་རང་གི་མཚན་ཉིད་སྟོང་པ་ཉིད་
དང་རྗེས་སུ་འཐུན་པའོ། །ཆོས་འདི་ནི་མྱི་དམྱིགས་པ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་དངོས་པོ་མྱེད་པ་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་ངོ་བོ་ཉིད་སྟོང་པ་ཉིད་དང་རྗེས་སུ་
<pb id="26.54b"/>
འཐུན་པའོ། །ཆོས་འདི་ནི་དངོས་པོ་མྱེད་པའི་ངོ་བོ་ཉིད་སྟོང་པ་ཉིད་དང་རྗེས་སུ་འཐུན་པའོ། །ཆོས་འདི་ནི་དྲན་པ་ཉེ་བར་གཞག་པ་རྣམས་དང་རྗེས་སུ་འཐུན་པའོ། །ཆོས་འདི་ནི་ཡང་དག་པར་སྤོང་བ་རྣམས་
དང་རྗེས་སུ་འཐུན་པའོ། །ཆོས་འདི་ནི་རྫུ་འཕྲུལ་གྱི་རྐང་པ་རྣམས་དང་རྗེས་སུ་འཐུན་པའོ། །ཆོས་འདི་ནི་དབང་པོ་རྣམས་དང་རྗེས་སུ་འཐུན་པའོ། །ཆོས་འདི་ནི་སྟོབས་རྣམས་དང་རྗེས་སུ་འཐུན་པའོ། །
ཆོས་འདི་ནི་བྱང་ཆུབ་ཀྱི་ཡན་ལག་རྣམས་དང་རྗེས་སུ་འཐུན་པའོ། །ཆོས་འདི་ནི་འཕགས་པའི་ལམ་ཡན་ལག་བརྒྱད་པ་དང་རྗེས་སུ་འཐུན་པའོ། །ཆོས་འདི་ནི་འཕགས་པའི་བདེན་པ་རྣམས་དང་
རྗེས་སུ་འཐུན་པའོ། །ཆོས་འདི་ནི་བསམ་གཏན་རྣམས་དང་རྗེས་སུ་འཐུན་པའོ། །ཆོས་འདི་ནི་ཚད་མྱེད་པ་རྣམས་དང་རྗེས་སུ་འཐུན་པའོ། །ཆོས་འདི་ནི་གཟུགས་མྱེད་པའི་སྙོམས་པར་འཇུག་པ་རྣམས་
དང་རྗེས་སུ་འཐུན་པའོ། །ཆོས་འདི་ནི་རྣམ་པར་ཐར་པ་རྣམས་དང་རྗེས་སུ་འཐུན་པའོ། །ཆོས་འདི་ནི་མཐར་ཀྱིས་གནས་པའི་སྙོམས་པར་འཇུག་པ་རྣམས་དང་རྗེས་སུ་འཐུན་པའོ། །ཆོས་འདི་ནི་རྣམ་
པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་སྨོན་པ་མྱེད་པ་དང་རྗེས་སུ་འཐུན་པའོ། །ཆོས་འདི་ནི་མངོན་པར་ཤེས་པ་རྣམས་དང་རྗེས་སུ་འཐུན་པའོ། །ཆོས་འདི་ནི་ཏིང་ངེ་འཛིན་རྣམས་དང་རྗེས་
སུ་འཐུན་པའོ། །ཆོས་འདི་ནི་གཟུངས་ཀྱི་སྒོ་རྣམས་དང་རྗེས་སུ་འཐུན་པའོ། །ཆོས་འདི་ནི་དེ་བཞིན་གཤེགས་པའི་སྟོབས་རྣམས་དང་རྗེས་སུ་འཐུན་པའོ། །ཆོས་འདི་ནི་མྱི་འཇིགས་པ་རྣམས་དང་རྗེས་སུ་འཐུན་
པའོ། །ཆོས་འདི་ནི་སོ་སོ་ཡང་དག་པར་རིག་པ་རྣམས་དང་རྗེས་སུ་འཐུན་པའོ། །ཆོས་འདི་ནི་བྱམས་པ་ཆེན་པོ་དང་རྗེས་སུ་འཐུན་པའོ། །ཆོས་འདི་ནི་སྙིང་རྗེ་ཆེན་པོ་དང་རྗེས་སུ་འཐུན་པའོ། །ཆོས་འདི་ནི་
<pb id="26.55a"/>
སངས་རྒྱས་ཀྱི་ཆོས་མ་འདྲེས་པ་རྣམས་དང་རྗེས་སུ་འཐུན་པའོ། །ཆོས་འདི་ནི་རྒྱུན་ཏུ་ཞུགས་པའི་འབྲས་བུ་དང་རྗེས་སུ་འཐུན་པའོ། །ཆོས་འདི་ནི་ལན་ཅིག་ཕྱིར་འོང་བའི་འབྲས་བུ་
དང་རྗེས་སུ་འཐུན་པའོ། །ཆོས་འདི་ནི་ཕྱིར་མྱི་འོང་བའི་འབྲས་བུ་དང་རྗེས་སུ་འཐུན་པའོ། །ཆོས་འདི་ནི་དགྲ་བཅོམ་པ་ཉིད་དང་རྗེས་སུ་འཐུན་པའོ། །ཆོས་འདི་ནི་རང་བྱང་ཆུབ་དང་རྗེས་སུ་འཐུན་པའོ། །
ཆོས་འདི་ནི་ལམ་གྱི་རྣམ་པ་ཤེས་པ་ཉིད་དང་རྗེས་སུ་འཐུན་པའོ། །ཆོས་འདི་ནི་རྣམ་པ་ཐམས་ཅད་མཁྱེན་པ་ཉིད་དང་རྗེས་སུ་འཐུན་པའོ། །ཆོས་འདི་ནི་གང་ལ་ཡང་ཐོགས་པ་མ་མཆིས་པ་སྟེ། ཅི་ལ་ཐོགས་པ་
མ་མཆིས་ཤེ་ན། གཟུགས་ལ་ཐོགས་པ་མ་མཆིས་སོ། །ཚོར་བ་ལ་ཐོགས་པ་མ་མཆིས་སོ། །འདུ་ཤེས་ལ་ཐོགས་པ་མ་མཆིས་སོ། །འདུ་བྱེད་ལ་ཐོགས་པ་མ་མཆིས་སོ། །རྣམ་པར་ཤེས་པ་ལ་ཐོགས་
པ་མ་མཆིས་སོ། །མྱིག་ལ་ཐོགས་པ་མ་མཆིས་སོ། །རྣ་བ་ལ་ཐོགས་པ་མ་མཆིས་སོ། །སྣ་ལ་ཐོགས་པ་མ་མཆིས་སོ། །ལྕེ་ལ་ཐོགས་པ་མ་མཆིས་སོ། །ལུས་ལ་ཐོགས་པ་མ་མཆིས་སོ། །ཡིད་ལ་
ཐོགས་པ་མ་མཆིས་སོ། །གཟུགས་ལ་ཐོགས་པ་མ་མཆིས་སོ། །སྒྲ་ལ་ཐོགས་པ་མ་མཆིས་སོ། །དྲི་ལ་ཐོགས་པ་མ་མཆིས་སོ། །རོ་ལ་ཐོགས་པ་མ་མཆིས་སོ། །རེག་ལ་ཐོགས་པ་མ་མཆིས་སོ། །
ཆོས་ལ་ཐོགས་པ་མ་མཆིས་སོ། །མྱིག་གི་རྣམ་པར་ཤེས་པ་ལ་ཐོགས་པ་མ་མཆིས་སོ། །རྣ་བའི་རྣམ་པར་ཤེས་པ་ལ་ཐོགས་པ་མ་མཆིས་སོ། །སྣའི་རྣམ་པར་ཤེས་པ་ལ་ཐོགས་པ་མ་མཆིས་
སོ། །ལྕེའི་རྣམ་པར་ཤེས་པ་ལ་ཐོགས་པ་མ་མཆིས་སོ། །ལུས་ཀྱི་རྣམ་པར་ཤེས་པ་ལ་ཐོགས་པ་མ་མཆིས་སོ། །ཡིད་ཀྱི་རྣམ་པར་ཤེས་པ་ལ་ཐོགས་པ་མ་མཆིས་སོ། །མིག་གི་འདུས་ཏེ་རེག་པ་ལ་ཐོགས་
<pb id="26.55b"/>
པ་མ་མཆིས་སོ། །རྣ་བའི་འདུས་ཏེ་རེག་པ་ལ་ཐོགས་པ་མ་མཆིས་སོ། །སྣའི་འདུས་ཏེ་རེག་པ་ལ་ཐོགས་པ་མ་མཆིས་སོ། །ལྕེའི་འདུས་ཏེ་རེག་པ་ལ་ཐོགས་པ་མ་མཆིས་སོ། །ལུས་ཀྱི་འདུས་ཏེ་རེག་པ་
ལ་ཐོགས་པ་མ་མཆིས་སོ། །ཡིད་ཀྱི་འདུས་ཏེ་རེག་པ་ལ་ཐོགས་པ་མ་མཆིས་སོ། །མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཐོགས་པ་མ་མཆིས་སོ། །རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་
ཐོགས་པ་མ་མཆིས་སོ། །སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཐོགས་པ་མ་མཆིས་སོ། །ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཐོགས་པ་མ་མཆིས་སོ། །ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་
བ་ལ་ཐོགས་པ་མ་མཆིས་སོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཐོགས་པ་མ་མཆིས་སོ། །སའི་ཁམས་ལ་ཐོགས་པ་མ་མཆིས་སོ། །ཆུའི་ཁམས་ལ་ཐོགས་པ་མ་མཆིས་སོ། །མྱེའི་
ཁམས་ལ་ཐོགས་པ་མ་མཆིས་སོ། །རླུང་གི་ཁམས་ལ་ཐོགས་པ་མ་མཆིས་སོ། །ནམ་མཁའི་ཁམས་ལ་ཐོགས་པ་མ་མཆིས་སོ། །རྣམ་པར་ཤེས་པའི་ཁམས་ལ་ཐོགས་པ་མ་མཆིས་སོ། །མ་རིག་
པ་ལ་ཐོགས་པ་མ་མཆིས་སོ། །འདུ་བྱེད་ལ་ཐོགས་པ་མ་མཆིས་སོ། །རྣམ་པར་ཤེས་པ་ལ་ཐོགས་པ་མ་མཆིས་སོ། །མྱིང་དང་གཟུགས་ལ་ཐོགས་པ་མ་མཆིས་སོ། །སྐྱེ་མཆེད་དྲུག་ལ་ཐོགས་པ་མ་
མཆིས་སོ། །རེག་པ་ལ་ཐོགས་པ་མ་མཆིས་སོ། །ཚོར་བ་ལ་ཐོགས་པ་མ་མཆིས་སོ། །སྲེད་པ་ལ་ཐོགས་པ་མ་མཆིས་སོ། །ལེན་པ་ལ་ཐོགས་པ་མ་མཆིས་སོ། །སྲིད་པ་ལ་ཐོགས་པ་མ་མཆིས་སོ། །
སྐྱེ་བ་ལ་ཐོགས་པ་མ་མཆིས་སོ། །རྒ་ཤི་ལ་ཐོགས་པ་མ་མཆིས་སོ། །སྦྱིན་པའི་ཕ་རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །བཟོད་པའི་
<pb id="26.56a"/>
ཕ་རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །བསམ་གཏན་གྱི་ཕ་རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །ཤེས་རབ་ཀྱི་ཕ་
རོལ་ཏུ་ཕྱིན་པ་ལ་ཐོགས་པ་མ་མཆིས་སོ། །ནང་སྟོང་པ་ཉིད་ལ་ཐོགས་པ་མ་མཆིས་སོ། །ཕྱི་སྟོང་པ་ཉིད་ལ་ཐོགས་པ་མ་མཆིས་སོ། །ཕྱི་ནང་སྟོང་པ་ཉིད་ལ་ཐོགས་པ་མ་མཆིས་སོ། །སྟོང་པ་ཉིད་སྟོང་པ་ཉིད་
ལ་ཐོགས་པ་མ་མཆིས་སོ། །ཆེན་པོ་སྟོང་པ་ཉིད་ལ་ཐོགས་པ་མ་མཆིས་སོ། །དོན་དམ་པ་སྟོང་པ་ཉིད་ལ་ཐོགས་པ་མ་མཆིས་སོ། །འདུས་བྱས་སྟོང་པ་ཉིད་ལ་ཐོགས་པ་མ་མཆིས་སོ། །འདུས་མ་བྱས་སྟོང་པ་
ཉིད་ལ་ཐོགས་པ་མ་མཆིས་སོ། །མཐའ་ལས་འདས་པ་སྟོང་པ་ཉིད་ལ་ཐོགས་པ་མ་མཆིས་སོ། །ཐོག་མ་དང་ཐ་མ་མྱེད་པ་སྟོང་པ་ཉིད་ལ་ཐོགས་པ་མ་མཆིས་སོ། །དོར་བ་མྱེད་པ་སྟོང་པ་ཉིད་ལ་ཐོགས་པ་མ་མཆིས་སོ། །
རང་བཞིན་སྟོང་པ་ཉིད་ལ་ཐོགས་པ་མ་མཆིས་སོ། །ཆོས་ཐམས་ཅད་སྟོང་པ་ཉིད་ལ་ཐོགས་པ་མ་མཆིས་སོ། །རང་གི་མཚན་ཉིད་སྟོང་པ་ཉིད་ལ་ཐོགས་པ་མ་མཆིས་སོ། །མྱི་དམྱིགས་པ་སྟོང་པ་ཉིད་ལ་ཐོགས་
པ་མ་མཆིས་སོ། །དངོས་པོ་མྱེད་པ་སྟོང་པ་ཉིད་ལ་ཐོགས་པ་མ་མཆིས་སོ། །ངོ་བོ་ཉིད་སྟོང་པ་ཉིད་ལ་ཐོགས་པ་མ་མཆིས་སོ། །དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ལ་ཐོགས་པ་མ་མཆིས་སོ། །དྲན་པ་ཉེ་བར་
བཞག་པ་རྣམས་ལ་ཐོགས་པ་མ་མཆིས་སོ། །ཡང་དག་པར་སྤོང་བ་རྣམས་ལ་ཐོགས་པ་མ་མཆིས་སོ། །རྫུ་འཕྲུལ་གྱི་རྐང་པ་རྣམས་ལ་ཐོགས་པ་མ་མཆིས་སོ། །དབང་པོ་རྣམས་ལ་ཐོགས་པ་མ་མཆིས་
སོ། །སྟོབས་རྣམས་ལ་ཐོགས་པ་མ་མཆིས་སོ། །བྱང་ཆུབ་ཀྱི་ཡན་ལག་རྣམས་ལ་ཐོགས་པ་མ་མཆིས་སོ། །འཕགས་པའི་ལམ་ཡན་ལག་བརྒྱད་པ་ལ་ཐོགས་པ་མ་མཆིས་སོ། །འཕགས་པའི་བདེན་པ་རྣམས་
<pb id="26.56b"/>
ལ་ཐོགས་པ་མ་མཆིས་སོ། །བསམ་གཏན་རྣམས་ལ་ཐོགས་པ་མ་མཆིས་སོ། །ཚད་མྱེད་མ་རྣམས་ལ་ཐོགས་པ་མ་མཆིས་སོ། །གཟུགས་མྱེད་པའི་སྙོམས་པར་འཇུག་པ་རྣམས་ལ་ཐོགས་པ་མ་མཆིས་སོ། །
རྣམ་པར་ཐར་པ་རྣམས་ལ་ཐོགས་པ་མ་མཆིས་སོ། །མཐར་ཀྱིས་གནས་པའི་སྙོམས་པར་འཇུག་པ་རྣམས་ལ་ཐོགས་པ་མ་མཆིས་སོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་དང་། སྨོན་
པ་མྱེད་པ་ལ་ཐོགས་པ་མ་མཆིས་སོ། །མངོན་པར་ཤེས་པ་རྣམས་ལ་ཐོགས་པ་མ་མཆིས་སོ། །ཏིང་ངེ་འཛིན་རྣམས་ལ་ཐོགས་པ་མ་མཆིས་སོ། །གཟུངས་ཀྱི་སྒོ་རྣམས་ལ་ཐོགས་པ་མ་མཆིས་སོ། །དེ་བཞིན་
གཤེགས་པའི་སྟོབས་རྣམས་ལ་ཐོགས་པ་མ་མཆིས་སོ། །མྱི་འཇིགས་པ་རྣམས་ལ་ཐོགས་པ་མ་མཆིས་སོ། །སོ་སོ་ཡང་དག་པར་རིག་པ་རྣམས་ལ་ཐོགས་པ་མ་མཆིས་སོ། །བྱམས་པ་ཆེན་པོ་ལ་ཐོགས་པ་མ་
མཆིས་སོ། །སྙིང་རྗེ་ཆེན་པོ་ལ་ཐོགས་པ་མ་མཆིས་སོ། །སངས་རྒྱས་ཀྱི་ཆོས་མ་འདྲེས་པ་རྣམས་ལ་ཐོགས་པ་མ་མཆིས་སོ། །རྒྱུན་ཏུ་ཞུགས་པའི་འབྲས་བུ་ལ་ཐོགས་པ་མ་མཆིས་སོ། །ལན་ཅིག་ཕྱིར་འོང་
བའི་འབྲས་བུ་ལ་ཐོགས་པ་མ་མཆིས་སོ། །ཕྱིར་མྱི་འོང་བའི་འབྲས་བུ་ལ་ཐོགས་པ་མ་མཆིས་སོ། །དགྲ་བཅོམ་པ་ཉིད་ལ་ཐོགས་པ་མ་མཆིས་སོ། །རང་བྱང་ཆུབ་ལ་ཐོགས་པ་མ་མཆིས་སོ། །ལམ་གྱི་རྣམ་པ་ཤེས་
པ་ཉིད་ལ་ཐོགས་པ་མ་མཆིས་སོ། །རྣམ་པ་ཐམས་ཅད་མཁྱེན་པ་ཉིད་ལ་ཐོགས་པ་མ་མཆིས་སོ། །ཆོས་འདི་ནི་ནམ་མཁའ་མཉམ་པ་ཉིད་དང་། དེ་བཞིན་ཉིད་མཉམ་པ་ཉིད་དང་། ཆོས་ཀྱི་དབྱིངས་མཉམ་པ་
ཉིད་དང་། ཡང་དག་པའི་མཐའ་མཉམ་པ་ཉིད་དང་། བསམ་གྱིས་མྱི་ཁྱབ་པའི་དབྱིངས་མཉམ་པ་ཉིད་དང་། སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་མཉམ་པ་ཉིད་དང་། སྐྱེ་བ་མ་མཆིས་པ་དང་། 
<pb id="26.57a"/>
འགག་པ་མ་མཆིས་པ་མཉམ་པ་ཉིད་དང་། ཀུན་ནས་ཉོན་མོངས་པ་མ་མཆིས་པ་དང་། རྣམ་པར་བྱང་བ་མ་མཆིས་པ་མཉམ་པ་ཉིད་ཀྱི་སླད་དུ་ཐོགས་པ་མ་མཆིས་པའི་མཚན་ཉིད་དོ། །ཆོས་འདི་ནི་
གཟུགས་ཀྱི་སྐྱེ་བ་མྱི་དམྱིགས་པ་དང་། ཚོར་བའི་སྐྱེ་བ་མྱི་དམྱིགས་པ་དང་། འདུ་ཤེས་ཀྱི་སྐྱེ་བ་མྱི་དམྱིགས་པ་དང་།  འདུ་བྱེད་ཀྱི་སྐྱེ་བ་མྱི་དམྱིགས་པ་དང་། རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། མྱིག་
གི་སྐྱེ་བ་མྱི་དམྱིགས་པ་དང་། རྣ་བའི་སྐྱེ་བ་མྱི་དམྱིགས་པ་དང་། སྣའི་སྐྱེ་བ་མྱི་དམྱིགས་པ་དང་། ལྕེའི་སྐྱེ་བ་མྱི་དམྱིགས་པ་དང་། ལུས་ཀྱི་སྐྱེ་བ་མྱི་དམྱིགས་པ་དང་། ཡིད་ཀྱི་སྐྱེ་བ་མྱི་དམྱིགས་པ་དང་། 
གཟུགས་ཀྱི་སྐྱེ་བ་མྱི་དམྱིགས་པ་དང་། སྒྲའི་སྐྱེ་བ་མྱི་དམྱིགས་པ་དང་། དྲིའི་སྐྱེ་བ་མྱི་དམྱིགས་པ་དང་། རོའི་སྐྱེ་བ་མྱི་དམྱིགས་པ་དང་། རེག་གི་སྐྱེ་བ་མྱི་དམྱིགས་པ་དང་། ཆོས་ཀྱི་སྐྱེ་བ་མྱི་དམྱིགས་པ་དང་། 
མྱིག་གི་རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། རྣ་བའི་རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། སྣའི་རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། ལྕེའི་རྣམ་པར་ཤེས་པའི་སྐྱེ་བ་མྱི་དམྱིགས་པ་
དང་། ལུས་ཀྱི་རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། ཡིད་ཀྱི་རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། མྱིག་གི་འདུས་ཏེ་རེག་པའི་སྐྱེ་བ་མྱི་དམྱིགས་པ་དང་། རྣ་བའི་འདུས་ཏེ་རེག་པའི་སྐྱེ་བ་
མྱི་དམྱིགས་པ་དང་། སྣའི་འདུས་ཏེ་རེག་པའི་སྐྱེ་བ་མྱི་དམྱིགས་པ་དང་། ལྕེའི་འདུས་ཏེ་རེག་པའི་སྐྱེ་བ་མྱི་དམྱིགས་པ་དང་། ལུས་ཀྱི་འདུས་ཏེ་རེག་པའི་སྐྱེ་བ་མྱི་དམྱིགས་པ་དང་། ཡིད་ཀྱི་འདུས་ཏེ་རེག་པའི་
སྐྱེ་བ་མྱི་དམྱིགས་པ་དང་། མྱིག་གི་འདུས་ཏེ་རེག་པ་ལས་བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། རྣ་བའི་འདུས་ཏེ་རེག་པ་ལས་བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། སྣའི་འདུས་ཏེ་རེག་པ་ལས་
<pb id="26.57b"/>
བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། ལྕེའི་འདུས་ཏེ་རེག་པ་ལས་བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། ཡིད་ཀྱི་འདུས་ཏེ་
རེག་པ་ལས་བྱུང་བའི་ཚོར་བའི་སྐྱེ་བ་མྱི་དམྱིགས་པ་དང་། སའི་ཁམས་ཀྱི་སྐྱེ་བ་མྱི་དམྱིགས་པ་དང་། ཆུའི་ཁམས་ཀྱི་སྐྱེ་བ་མྱི་དམྱིགས་པ་དང་། མྱེའི་ཁམས་ཀྱི་སྐྱེ་བ་མྱི་དམྱིགས་པ་དང་། རླུང་གི་ཁམས་ཀྱི་
སྐྱེ་བ་མྱི་དམྱིགས་པ་དང་། ནམ་མཁའི་ཁམས་ཀྱི་སྐྱེ་བ་མྱི་དམྱིགས་པ་དང་། རྣམ་པར་ཤེས་པའི་ཁམས་ཀྱི་སྐྱེ་བ་མྱི་དམྱིགས་པ་དང་། མ་རིག་པའི་སྐྱེ་བ་མྱི་དམྱིགས་པ་དང་། འདུ་བྱེད་ཀྱི་སྐྱེ་བ་མྱི་དམྱིགས་
པ་དང་། རྣམ་པར་ཤེས་པའི་སྐྱེ་བ་མྱི་དམྱིགས་པ་དང་། མྱིང་དང་གཟུགས་ཀྱི་སྐྱེ་བ་མྱི་དམྱིགས་པ་དང་། སྐྱེ་མཆེད་དྲུག་གི་སྐྱེ་བ་མྱི་དམྱིགས་པ་དང་། རེག་པའི་སྐྱེ་བ་མྱི་དམྱིགས་པ་དང་། ཚོར་བའི་སྐྱེ་བ་མྱི་དམྱིགས་
པ་དང་། སྲེད་པའི་སྐྱེ་བ་མྱི་དམྱིགས་པ་དང་། ལེན་པའི་སྐྱེ་བ་མྱི་དམྱིགས་པ་དང་། སྲིད་པའི་སྐྱེ་བ་མྱི་དམྱིགས་པ་དང་། སྐྱེ་བའི་སྐྱེ་བ་མྱི་དམྱིགས་པ་དང་། རྒ་ཤིའི་སྐྱེ་བ་མྱི་དམྱིགས་པ་དང་། སྦྱིན་པའི་
ཕ་རོལ་ཏུ་ཕྱིན་པའི་སྐྱེ་བ་མྱི་དམྱིགས་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་སྐྱེ་བ་མྱི་དམྱིགས་པ་དང་། བཟོད་པའི་ཕ་རོལ་ཏུ་ཕྱིན་པའི་སྐྱེ་བ་མྱི་དམྱིགས་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་སྐྱེ་བ་མྱི་
དམྱིགས་པ་དང་། བསམ་གཏན་གྱི་ཕ་རོལ་ཏུ་ཕྱིན་པའི་སྐྱེ་བ་མྱི་དམྱིགས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་སྐྱེ་བ་མྱི་དམྱིགས་པ་དང་། ནང་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། ཕྱི་སྟོང་པ་ཉིད་ཀྱི་སྐྱེ་བ་
མྱི་དམྱིགས་པ་དང་། ཕྱི་ནང་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། སྟོང་པ་ཉིད་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། ཆེན་པོ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། དོན་དམ་པ་སྟོང་པ་ཉིད་ཀྱི་སྐྱེ་བ་མྱི་
<pb id="26.58a"/>
དམྱིགས་པ་དང་། འདུས་བྱས་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། འདུས་མ་བྱས་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། མཐའ་ལས་འདས་པ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། 
ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། དོར་བ་མྱེད་པ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། རང་བཞིན་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། ཆོས་ཐམས་ཅད་སྟོང་པ་ཉིད་ཀྱི་
སྐྱེ་བ་མྱི་དམྱིགས་པ་དང་། རང་གི་མཚན་ཉིད་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། མྱི་དམྱིགས་པ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། དངོས་པོ་མྱེད་པ་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། ངོ་བོ་
ཉིད་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་སྐྱེ་བ་མྱི་དམྱིགས་པ་དང་། དྲན་པ་ཉེ་བར་བཞག་པ་རྣམས་ཀྱི་སྐྱེ་བ་མྱི་དམྱིགས་པ་དང་། ཡང་དག་པར་སྤོང་བ་རྣམས་
ཀྱི་སྐྱེ་བ་མྱི་དམྱིགས་པ་དང་། རྫུ་འཕྲུལ་གྱི་རྐང་པ་རྣམས་ཀྱི་སྐྱེ་བ་མྱི་དམྱིགས་པ་དང་། དབང་པོ་རྣམས་ཀྱི་སྐྱེ་བ་མྱི་དམྱིགས་པ་དང་། སྟོབས་རྣམས་ཀྱི་སྐྱེ་བ་མྱི་དམྱིགས་པ་དང་། བྱང་ཆུབ་ཀྱི་ཡན་ལག་
རྣམས་ཀྱི་སྐྱེ་བ་མྱི་དམྱིགས་པ་དང་། འཕགས་པའི་ལམ་ཡན་ལག་བརྒྱད་པའི་སྐྱེ་བ་མྱི་དམྱིགས་པ་དང་། འཕགས་པའི་བདེན་པ་རྣམས་ཀྱི་སྐྱེ་བ་མྱི་དམྱིགས་པ་དང་། བསམ་གཏན་རྣམས་ཀྱི་སྐྱེ་
བ་མྱི་དམྱིགས་པ་དང་། ཚད་མྱེད་པ་རྣམས་ཀྱི་སྐྱེ་བ་མྱི་དམྱིགས་པ་དང་། གཟུགས་མྱེད་པའི་སྙོམས་པར་འཇུག་པ་རྣམས་ཀྱི་སྐྱེ་བ་མྱི་དམྱིགས་པ་དང་། རྣམ་པར་ཐར་པ་རྣམས་ཀྱི་སྐྱེ་བ་མྱི་
དམྱིགས་པ་དང་། མཐར་ཀྱིས་གནས་པའི་སྙོམས་པར་འཇུག་པ་རྣམས་ཀྱི་སྐྱེ་བ་མྱི་དམྱིགས་པ་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པའི་སྐྱེ་བ་
<pb id="26.58b"/>
མྱི་དམྱིགས་པ་དང་། མངོན་པར་ཤེས་པ་རྣམས་ཀྱི་སྐྱེ་བ་མྱི་དམྱིགས་པ་དང་། ཏིང་ངེ་འཛིན་རྣམས་ཀྱི་སྐྱེ་བ་མྱི་དམྱིགས་པ་དང་། གཟུངས་ཀྱི་སྒོའི་སྐྱེ་བ་མྱི་དམྱིགས་པ་དང་། དེ་བཞིན་གཤེགས་པའི་
སྟོབས་རྣམས་ཀྱི་སྐྱེ་བ་མྱི་དམྱིགས་པ་དང་། མྱི་འཇིགས་པ་རྣམས་ཀྱི་སྐྱེ་བ་མྱི་དམྱིགས་པ་དང་། སོ་སོ་ཡང་དག་པར་རིག་པ་རྣམས་ཀྱི་སྐྱེ་བ་མྱི་དམྱིགས་པ་དང་། བྱམས་པ་ཆེན་པོའི་སྐྱེ་བ་
མྱི་དམྱིགས་པ་དང་། སྙིང་རྗེ་ཆེན་པོའི་སྐྱེ་བ་མྱི་དམྱིགས་པ་དང་། སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་སྐྱེ་བ་མྱི་དམྱིགས་པ་དང་། རྒྱུན་ཏུ་ཞུགས་པའི་འབྲས་བུའི་སྐྱེ་བ་མྱི་དམྱིགས་པ་དང་། ལན་
ཅིག་ཕྱིར་འོང་བའི་འབྲས་བུའི་སྐྱེ་བ་མྱི་དམྱིགས་པ་དང་། ཕྱིར་མྱི་འོང་བའི་འབྲས་བུའི་སྐྱེ་བ་མྱི་དམྱིགས་པ་དང་། དགྲ་བཅོམ་པ་ཉིད་ཀྱི་སྐྱེ་བ་མྱི་དམྱིགས་པ་དང་། རང་བྱང་ཆུབ་ཀྱི་སྐྱེ་བ་མྱི་དམྱིགས་པ་དང་། 
ལམ་གྱི་རྣམ་པར་ཤེས་པ་ཉིད་ཀྱི་སྐྱེ་བ་མྱི་དམྱིགས་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་སྐྱེ་བ་མྱི་དམྱིགས་པའི་སླད་དུ་སྐྱེ་བ་མ་མཆིས་པའོ། །ཆོས་འདི་ནི་གཟུགས་ཀྱི་རྟེན་མྱི་དམྱིགས་པ་དང་། 
ཚོར་བའི་རྟེན་མྱི་དམྱིགས་པ་དང་། འདུ་ཤེས་ཀྱི་རྟེན་མྱི་དམྱིགས་པ་དང་། འདུ་བྱེད་ཀྱི་རྟེན་མྱི་དམྱིགས་པ་དང་། རྣམ་པར་ཤེས་པའི་རྟེན་མྱི་དམྱིགས་པ་དང་། མྱིག་གི་རྟེན་མྱི་དམྱིགས་པ་དང་། 
རྣ་བའི་རྟེན་མྱི་དམྱིགས་པ་དང་། སྣའི་རྟེན་མྱི་དམྱིགས་པ་དང་། ལྕེའི་རྟེན་མྱི་དམྱིགས་པ་དང་། ལུས་ཀྱི་རྟེན་མྱི་དམྱིགས་པ་དང་། ཡིད་ཀྱི་རྟེན་མྱི་དམྱིགས་པ་དང་། གཟུགས་ཀྱི་རྟེན་མྱི་དམྱིགས་པ་དང་། 
སྒྲའི་རྟེན་མྱི་དམྱིགས་པ་དང་། དྲིའི་རྟེན་མྱི་དམྱིགས་པ་དང་། རོའི་རྟེན་མྱི་དམྱིགས་པ་དང་། རེག་གི་རྟེན་མྱི་དམྱིགས་པ་དང་། ཆོས་ཀྱི་རྟེན་མྱི་དམྱིགས་པ་དང་། མྱིག་གི་རྣམ་པར་ཤེས་པའི་རྟེན་
<pb id="26.59a"/>
མྱི་དམྱིགས་པ་དང་། རྣ་བའི་རྣམ་པར་ཤེས་པའི་རྟེན་མྱི་དམྱིགས་པ་དང་། སྣའི་རྣམ་པར་ཤེས་པའི་རྟེན་མྱི་དམྱིགས་པ་དང་། ལྕེའི་རྣམ་པར་ཤེས་པའི་རྟེན་མྱི་དམྱིགས་པ་དང་། 
ལུས་ཀྱི་རྣམ་པར་ཤེས་པའི་རྟེན་མྱི་དམྱིགས་པ་དང་། ཡིད་ཀྱི་རྣམ་པར་ཤེས་པའི་རྟེན་མྱི་དམྱིགས་པ་དང་། མྱིག་གི་འདུས་ཏེ་རེག་པའི་རྟེན་མྱི་དམྱིགས་པ་དང་། རྣ་བའི་འདུས་ཏེ་རེག་པའི་
རྟེན་མྱི་དམྱིགས་པ་དང་། སྣའི་འདུས་ཏེ་རེག་པའི་རྟེན་མྱི་དམྱིགས་པ་དང་། ལྕེའི་འདུས་ཏེ་རེག་པའི་རྟེན་མྱི་དམྱིགས་པ་དང་། ལུས་ཀྱི་འདུས་ཏེ་རེག་པའི་རྟེན་མྱི་དམྱིགས་པ་དང་། ཡིད་ཀྱི་འདུས་ཏེ་རེག་
པའི་རྟེན་མྱི་དམྱིགས་པ་དང་། མྱིག་གི་འདུས་ཏེ་རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་པ་དང་། རྣ་བའི་འདུས་ཏེ་རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་པ་དང་། སྣའི་འདུས་ཏེ་
རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་པ་དང་། ལྕེའི་འདུས་ཏེ་རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་པ་དང་། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་
པ་དང་། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་རྟེན་མྱི་དམྱིགས་པ་དང་། སའི་ཁམས་ཀྱི་རྟེན་མྱི་དམྱིགས་པ་དང་། ཆུའི་ཁམས་ཀྱི་རྟེན་མྱི་དམྱིགས་པ་དང་། མྱེའི་ཁམས་ཀྱི་རྟེན་མྱི་
དམྱིགས་པ་དང་། རླུང་གི་ཁམས་ཀྱི་རྟེན་མྱི་དམྱིགས་པ་དང་། ནམ་མཁའི་ཁམས་ཀྱི་རྟེན་མྱི་དམྱིགས་པ་དང་། རྣམ་པར་ཤེས་པའི་ཁམས་ཀྱི་རྟེན་མྱི་དམྱིགས་པ་དང་། མ་རིག་པའི་
རྟེན་མྱི་དམྱིགས་པ་དང་། འདུ་བྱེད་ཀྱི་རྟེན་མྱི་དམྱིགས་པ་དང་། རྣམ་པར་ཤེས་པའི་རྟེན་མྱི་དམྱིགས་པ་དང་། མྱིང་དང་གཟུགས་ཀྱི་རྟེན་མྱི་དམྱིགས་པ་དང་། སྐྱེ་མཆེད་དྲུག་གི་རྟེན་མྱི་དམྱིགས་
<pb id="26.59b"/>
པ་དང་། རེག་པའི་རྟེན་མྱི་དམྱིགས་པ་དང་། ཚོར་བའི་རྟེན་མྱི་དམྱིགས་པ་དང་། སྲེད་པའི་རྟེན་མྱི་དམྱིགས་པ་དང་། ལེན་པའི་རྟེན་མྱི་དམྱིགས་པ་དང་། སྲིད་པའི་རྟེན་མྱི་དམྱིགས་པ་དང་། སྐྱེ་བའི་རྟེན་
མྱི་དམྱིགས་པ་དང་། རྒ་ཤིའི་རྟེན་མྱི་དམྱིགས་པ་དང་། སྦྱིན་པའི་ཕ་རོལ་ཏུ་ཕྱིན་པའི་རྟེན་མྱི་དམྱིགས་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་རྟེན་མྱི་དམྱིགས་པ་དང་། བཟོད་པའི་ཕ་རོལ་ཏུ་
ཕྱིན་པའི་རྟེན་མྱི་དམྱིགས་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་རྟེན་མྱི་དམྱིགས་པ་དང་། བསམ་གཏན་གྱི་ཕ་རོལ་ཏུ་ཕྱིན་པའི་རྟེན་མྱི་དམྱིགས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་
པའི་རྟེན་མྱི་དམྱིགས་པ་དང་། ནང་སྟོང་པ་ཉིད་ཀྱི་རྟེན་མྱི་དམྱིགས་པ་དང་། ཕྱི་སྟོང་པ་ཉིད་ཀྱི་རྟེན་མྱི་དམྱིགས་པ་དང་། ཕྱི་ནང་སྟོང་པ་ཉིད་ཀྱི་རྟེན་མྱི་དམྱིགས་པ་དང་། སྟོང་པ་ཉིད་སྟོང་པ་ཉིད་ཀྱི་རྟེན་
མྱི་དམྱིགས་པ་དང་། ཆེན་པོ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། དོན་དམ་པ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། འདུས་བྱས་སྟོང་པ་ཉིད་ཀྱི་རྟེན་མྱི་དམྱིགས་པ་དང་། འདུས་མ་བྱས་སྟོང་པ་
ཉིད་ཀྱི་རྟེན་མྱི་དམྱིགས་པ་དང་། མཐའ་ལས་འདས་པ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། དོར་བ་མྱེད་པ་སྟོང་པ་ཉིད་ཀྱི་རྟེན་མྱི་
དམྱིགས་པ་དང་། རང་བཞིན་སྟོང་པ་ཉིད་ཀྱི་རྟེན་མྱི་དམྱིགས་པ་དང་། ཆོས་ཐམས་ཅད་སྟོང་པ་ཉིད་ཀྱི་རྟེན་མྱི་དམྱིགས་པ་དང་། རང་གི་མཚན་ཉིད་སྟོང་པ་ཉིད་ཀྱི་རྟེན་མྱི་དམྱིགས་པ་དང་། མྱི་དམྱིགས་
པ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། དངོས་པོ་མྱེད་པ་སྟོང་པ་ཉིད་ཀྱི་རྟེན་མྱི་དམྱིགས་པ་དང་། ངོ་བོ་ཉིད་སྟོང་པ་ཉིད་ཀྱི་རྟེན་མྱི་དམྱིགས་པ་དང་། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་རྟེན་མྱི་དམྱིགས་
<pb id="26.60a"/>
པ་དང་། དྲན་པ་ཉེ་བར་བཞག་པའི་རྟེན་མྱི་དམྱིགས་པ་དང་། ཡང་དག་པར་སྤོང་བའི་རྟེན་མྱི་དམྱིགས་པ་དང་། རྫུ་འཕྲུལ་གྱི་རྐང་པའི་རྟེན་མྱི་དམྱིགས་པ་དང་། དབང་པོའི་རྟེན་
མྱི་དམྱིགས་པ་དང་། སྟོབས་ཀྱི་རྟེན་མྱི་དམྱིགས་པ་དང་། བྱང་ཆུབ་ཀྱི་ཡན་ལག་གི་རྟེན་མྱི་དམྱིགས་པ་དང་། འཕགས་པའི་ལམ་ཡན་ལག་བརྒྱད་པའི་རྟེན་མྱི་དམྱིགས་པ་དང་། འཕགས་
པའི་བདེན་པའི་རྟེན་མྱི་དམྱིགས་པ་དང་། བསམ་གཏན་གྱི་རྟེན་མྱི་དམྱིགས་པ་དང་། ཚད་མྱེད་པའི་རྟེན་མྱི་དམྱིགས་པ་དང་། གཟུགས་མྱེད་པའི་སྙོམས་པར་འཇུག་པའི་རྟེན་མྱི་དམྱིགས་
པ་དང་། རྣམ་པར་ཐར་པའི་རྟེན་མྱི་དམྱིགས་པ་དང་། མཐར་ཀྱིས་གནས་པའི་སྙོམས་པར་འཇུག་པའི་རྟེན་མྱི་དམྱིགས་པ་དང་། རྣམ་པར་མཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་
དང་། སྨོན་པ་མྱེད་པའི་རྟེན་མྱི་དམྱིགས་པ་དང་། མངོན་པར་ཤེས་པའི་རྟེན་མྱི་དམྱིགས་པ་དང་། ཏིང་ངེ་འཛིན་ཀྱི་རྟེན་མྱི་དམྱིགས་པ་དང་། གཟུངས་ཀྱི་སྒོའི་རྟེན་མྱི་དམྱིགས་པ་དང་། 
དེ་བཞིན་གཤེགས་པའི་སྟོབས་ཀྱི་རྟེན་མྱི་དམྱིགས་པ་དང་། མྱི་འཇིགས་པའི་རྟེན་མྱི་དམྱིགས་པ་དང་། སོ་སོ་ཡང་དག་པར་རིག་པའི་རྟེན་མྱི་དམྱིགས་པ་དང་། བྱམས་པ་ཆེན་པོའི་རྟེན་མྱི་
དམྱིགས་པ་དང་། སྙིང་རྗེ་ཆེན་པོའི་རྟེན་མྱི་དམྱིགས་པ་དང་། སངས་རྒྱས་ཀྱི་ཆོས་མ་འདྲེས་པའི་རྟེན་མྱི་དམྱིགས་པ་དང་། རྒྱུན་ཏུ་ཞུགས་པའི་འབྲས་བུའི་རྟེན་མྱི་དམྱིགས་པ་དང་། 
ལན་ཅིག་ཕྱིར་འོང་བའི་འབྲས་བུའི་རྟེན་མྱི་དམྱིགས་པ་དང་། ཕྱིར་མྱི་འོང་བའི་འབྲས་བུའི་རྟེན་མྱི་དམྱིགས་པ་དང་། དགྲ་བཅོམ་པ་ཉིད་ཀྱི་རྟེན་མྱི་དམྱིགས་པ་དང་། རང་བྱང་ཆུབ་ཀྱི་
<pb id="26.60b"/>
རྟེན་མྱི་དམྱིགས་པ་དང་། ལམ་གྱི་རྣམ་པ་ཤེས་པ་ཉིད་ཀྱི་རྟེན་མྱི་དམྱིགས་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་རྟེན་མྱི་དམྱིགས་པའི་སླད་དུ་རྟེན་མ་མཆིས་པའོ། །དེ་ནས་འདོད་
པ་ན་སྤྱོད་པ་དང་། གཟུགས་ཡོད་པ་ན་སྤྱོད་པའི་ལྷའི་བུ་རྣམས་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གནས་བརྟན་རབ་འབྱོར་ནི་བཅོམ་ལྡན་འདས་ཀྱི་རྗེས་སུ་སྐྱེས་སོ། །
དེ་ཅིའི་སླད་དུ་ཞེ་ན། འདི་ལྟར་གནས་བརྟན་རབ་འབྱོར་ནི་ཅི་དང་ཅི་སྟོན་པ་དེ་ཐམས་ཅད་སྟོང་པ་ཉིད་བརྩམས་ཤིང་སྟོན་ཏོ། །མཚན་མ་མཆིས་པ་དང་། སྨོན་པ་མ་མཆིས་པ་ཉིད་བརྩམས་
ཤིང་སྟོན་ཏོ། །དེ་ནས་ཚེ་དང་ལྡན་པ་རབ་འབྱོར་ཀྱིས་འདོད་པ་ན་སྤྱོད་པ་དང་། གཟུགས་ཡོད་པ་ན་སྤྱོད་པའི་ལྷའི་བུ་དེ་དག་ལ་འདི་སྐད་ཅེས་སྨྲས་སོ། །ལྷའི་བུ་དག་གང་འདི་སྐད་དུ་བཅོམ་ལྡན་
འདས་གནས་བརྟན་རབ་འབྱོར་ནི་དེ་བཞིན་གཤེགས་པའི་རྗེས་སུ་སྐྱེས་སོ་ཞེས་ཟེར་བ་ནི། ཇི་ལྟར་རྗེས་སུ་སྐྱེས་པས་གནས་བརྟན་རབ་འབྱོར་དེ་བཞིན་གཤེགས་པའི་རྗེས་སུ་སྐྱེས་པ་ཡིན་ཞེ་ན། 
གནས་བརྟན་རབ་འབྱོར་ནི་དེ་བཞིན་གཤེགས་པའི་དེ་བཞིན་ཉིད་ཀྱི་རྗེས་སུ་སྐྱེས་པ་སྟེ། ཇི་ལྟར་དེ་བཞིན་གཤེགས་པའི་དེ་བཞིན་ཉིད་མ་འོངས་མ་སོང་བ་དེ་བཞིན་དུ། གནས་བརྟན་རབ་
འབྱོར་ཀྱི་དེ་བཞིན་ཉིད་ཀྱང་མ་འོངས་མ་སོང་བས་ན། ཐོག་མ་ནས་གནས་བརྟན་རབ་འབྱོར་དེ་བཞིན་གཤེགས་པའི་རྗེས་སུ་སྐྱེས་སོ། །དེ་བཞིན་གཤེགས་པའི་དེ་བཞིན་ཉིད་གང་
ཡིན་པ་དེ་ཆོས་ཐམས་ཅད་ཀྱི་དེ་བཞིན་ཉིད་ཀྱང་དེའོ། །ཆོས་ཐམས་ཅད་ཀྱི་དེ་བཞིན་ཉིད་གང་ཡིན་པ་དེ་ནི་དེ་བཞིན་གཤེགས་པའི་དེ་བཞིན་ཉིད་ཀྱང་དེ་སྟེ། དེ་བཞིན་གཤེགས་
<pb id="26.61a"/>
པའི་དེ་བཞིན་ཉིད་དེ་ཡང་དེ་བཞིན་ཉིད་མ་ཡིན་ནོ། །དེ་ལྟར་ན་གནས་བརྟན་རབ་འབྱོར་ནི་དེ་བཞིན་གཤེགས་པའི་རྗེས་སུ་སྐྱེས་སོ། །དེ་བཞིན་གཤེགས་པའི་དེ་བཞིན་
ཉིད་ཇི་ལྟ་བ་དེ་བཞིན་ཉིད་དུ། གནས་བརྟན་རབ་འབྱོར་གནས་པས་དེ་བཞིན་གཤེགས་པའི་རྗེས་སུ་སྐྱེས་སོ། །ཇི་ལྟར་དེ་བཞིན་གཤེགས་པའི་དེ་བཞིན་ཉིད་འགྱུར་བ་མྱེད་ཅིང་རྣམ་པར་
རྟོག་པ་མྱེད་པ་དེ་བཞིན་དུ། གནས་བརྟན་རབ་འབྱོར་ཀྱི་དེ་བཞིན་ཉིད་ཀྱང་འགྱུར་བ་མྱེད་ཅིང་རྣམ་པར་རྟོག་པ་མྱེད་ལ། ཇི་ལྟར་དེ་བཞིན་གཤེགས་པའི་དེ་བཞིན་ཉིད་ཅི་ལ་ཡང་ཐོགས་པ་མྱེད་
པ་དེ་བཞིན་དུ། ཆོས་ཐམས་ཅད་ཀྱི་དེ་བཞིན་ཉིད་ཀྱང་ཅི་ལ་ཡང་ཐོགས་པ་མྱེད་དེ། དེ་བཞིན་གཤེགས་པའི་དེ་བཞིན་ཉིད་གང་ཡིན་པ་དང་། ཆོས་ཐམས་ཅད་ཀྱི་དེ་བཞིན་ཉིད་གང་ཡིན་
པ་དེ་ནི་དེ་བཞིན་ཉིད་གཅིག་ཅིང་གཉིས་སུ་བྱར་མྱེད་ལ། དེ་བཞིན་ཉིད་དེ་ཡང་མ་བྱས་པ་སྟེ། དེ་བཞིན་ཉིད་དེ་ནི་གང་གི་དེ་བཞིན་ཉིད་དུ་མ་གྱུར་པ་ཡང་མྱེད་དེ། དེ་བཞིན་ཉིད་
དེ་གང་གི་དེ་བཞིན་ཉིད་དུ་མ་གྱུར་པ་ཡང་མྱེད་པས། དེའི་ཕྱིར་དེ་བཞིན་ཉིད་ནི་གཉིས་སུ་མྱེད་ཅིང་གཉིས་སུ་བྱར་མྱེད་པ་སྟེ། དེ་ལྟར་ན་གནས་བརྟན་རབ་འབྱོར་ནི་དེ་བཞིན་གཤེགས་པའི་རྗེས་
སུ་སྐྱེས་སོ། །དེ་བཞིན་གཤེགས་པའི་དེ་བཞིན་ཉིད་གང་ཡིན་པ་དེ་ནི་ཐམས་ཅད་དུ་འགྱུར་བ་མྱེད་ཅིང་རྣམ་པར་རྟོག་པ་མྱེད་པ་སྟེ། དེ་བཞིན་དུ་རབ་འབྱོར་ཀྱི་དེ་བཞིན་ཉིད་
ཀྱང་ཐམས་ཅད་དུ་འགྱུར་བ་མྱེད་ཅིང་རྣམ་པར་མྱི་རྟོག །རྣམ་པར་རྟོག་པ་མྱེད་ལ། ཇི་ལྟར་དེ་བཞིན་གཤེགས་པའི་དེ་བཞིན་ཉིད་ཐ་མྱི་དད་པ་དབྱེར་མྱེད་པ་འབྱེད་པ་མ་ཡིན་པ་
<pb id="26.61b"/>
དམྱིགས་སུ་མྱེད་པ་དེ་བཞིན་དུ། རབ་འབྱོར་ཀྱི་དེ་བཞིན་ཉིད་ཀྱང་ཐ་མྱི་དད་པ་དབྱེར་མྱེད་པ། འབྱེད་པ་མ་ཡིན་པ་དམྱིགས་སུ་མྱེད་པ་སྟེ། དེ་ལྟར་ན་གནས་བརྟན་རབ་འབྱོར་ནི་དེ་
བཞིན་གཤེགས་པའི་རྗེས་སུ་སྐྱེས་སོ། །ཇི་ལྟར་དེ་བཞིན་གཤེགས་པའི་དེ་བཞིན་ཉིད་དེ་ཆོས་ཐམས་ཅད་ཀྱི་དེ་བཞིན་ཉིས་ལས་གུད་ན་ཡོད་པ་མ་ཡིན་ཏེ། དེ་ནམ་ཡང་དེ་བཞིན་ཉིད་མ་
ཡིན་པ་མ་ཡིན་ཏེ། རྟག་ཏུ་དེ་བཞིན་ཉིད་དོ། །དེ་བཞིན་དུ་གནས་བརྟན་རབ་འབྱོར་ཀྱང་རྣམ་པ་གཞན་མ་ཡིན་པར་དེ་བཞིན་གཤེགས་པའི་རྗེས་སུ་སྐྱེས་ཀྱང་གར་ཡང་རྗེས་སུ་སྐྱེས་པ་མྱེད་པ་
སྟེ། དེ་ལྟར་ན་གནས་བརྟན་རབ་འབྱོར་ནི་དེ་བཞིན་གཤེགས་པའི་རྗེས་སུ་སྐྱེས་སོ། །དེ་བཞིན་གཤེགས་པའི་རྗེས་སུ་སྐྱེས་སོ་ཞེས་བྱ་སྟེ། འདས་པའི་དེ་བཞིན་ཉིད་ཀྱི་མཉམ་པ་ཉིད་
ཀྱིས། དེ་བཞིན་གཤེགས་པའི་དེ་བཞིན་ཉིད་མཉམ་པ་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱི་མཉམ་པ་ཉིད་ཀྱིས་འདས་པའི་དེ་བཞིན་ཉིད་དོ། །མ་འོངས་པའི་དེ་བཞིན་
ཉིད་ཀྱི་མཉམ་པ་ཉིད་ཀྱིས། དེ་བཞིན་གཤེགས་པའི་དེ་བཞིན་ཉིད་མཉམ་པ་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱི་མཉམ་པ་ཉིད་ཀྱིས་མ་འོངས་པའི་དེ་བཞིན་ཉིད་མཉམ་
པ་ཉིད་དོ། །ད་ལྟར་འབྱུང་བའི་དེ་བཞིན་ཉིད་ཀྱི་མཉམ་པ་ཉིད་ཀྱིས། དེ་བཞིན་གཤེགས་པའི་དེ་བཞིན་ཉིད་མཉམ་པ་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱི་མཉམ་པ་ཉིད་
ཀྱིས་ད་ལྟར་བྱུང་བའི་དེ་བཞིན་ཉིད་མཉམ་པ་ཉིད་དོ། །དེ་ལྟར་ན་འདས་པ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་ཉིད་དང་། མ་འོངས་པ་དང་། ད་ལྟར་བྱུང་བའི་དེ་བཞིན་ཉིད་དང་། 
