<pb id="90.29b"/>
<sutra id="J440"/><head n="1" t="དཔལ་ཕྱག་ན་རྡོ་རྗེ་གསང་བ་བསྟན་པའི་རྒྱུད།"/><head n="2" t="དང་པོ། སྒྲུབ་པ་པོ་གང་ཟག་བསྟན་པའི་ལེའུ།" type="lewu" zh="83.226"/>༄༅། །རྒྱ་གར་སྐད་དུ། <stitle n="439">ཤྲཱི་བཛྲ་པ་ཎི་ཨབྷི་ནཱ་མ། </stitle>བོད་སྐད་དུ། <ttitle n="449">དཔལ་ཕྱག་ན་རྡོ་རྗེ་གསང་བ་བསྟན་པའི་རྒྱུད། </ttitle><bampo n="449.1"/>དཔལ་གསང་བའི་བདག་པོ་ལ་ཕྱག་འཚལ་ལོ། །འདི་སྐད་བདག་
གིས་ཐོས་པ་དུས་གཅིག་ན། འོག་མིན་གྱི་གནས་ལྕང་ལོ་ཅན་གྱི་ཕོ་བྲང་ན། བཅོམ་ལྡན་འདས་དཔལ་ཆེན་པོ་ལ། རིག་སྔགས་ཀྱི་ལྷ་ཚོགས་ཀྱིས་བསྐོར་ཏེ་བཞུགས་སོ། །དེ་ནས་དཔའ་མོའི་དབང་
ཕྱུག་མས་འདི་སྐད་ཅེས་གསོལ་ཏོ། །བཅོམ་ལྡན་འདས་གསང་བའི་བདག་པོ་འདི་སྒྲུབ་པའི་རྣལ་འབྱོར་པ་ཇི་ལྟ་བུ་ཅིག་ལགས། བཅོམ་ལྡན་འདས་ཀྱིས་བཀའ་སྩལ་པ། སྙིང་རྗེར་ལྡན་ཞིང་ཤེས་རབ་ཆེ། །
བཟོད་དང་ལྡན་ཞིང་བརྩོན་འགྲུས་ཆེ། །ཕྱི་ནང་གསང་བའི་དབང་ཐོབ་ཅིང་། །བསླབ་པ་གསུམ་ལ་རབ་ཏུ་གནས། །དེས་ནི་དཔའ་བོ་ཡང་དག་འགྲུབ། །གསང་བ་བསྟན་པའི་རྒྱུད་ལས་བསྒྲུབ་པ་པོ་
གང་ཟག་བསྟན་པའི་ལེའུ་སྟེ་དང་པོའོ།།  །།<head n="2" t="གཉིས་པ། བསྒྲུབ་པའི་གནས་བསྟན་པའི་ལེའུ།" type="lewu" zh="83.227"/>ཡང་དཔའ་མོས་གསོལ་པ། བཅོམ་ལྡན་འདས་དཔའ་བོ་འདི་བསྒྲུབ་པའི་གནས་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། དབེན་
པ་ཉམས་དགའ་ཡིད་འོང་བ། །བཀྲ་ཤིས་དཔལ་འཕེལ་དབང་ཡང་འཛིན། །དུར་ཁྲོད་ཆེན་པོ་འཇིགས་གནས་པ། །རི་གསུམ་རྩེ་འམ་བྲག་རི་སྔོ། །ཁྲོ་བོའི་ཆ་བྱད་འདྲ་བའི་
གནས། །དེ་ནི་དཔའ་བོ་བསྒྲུབ་ལ་ཤིས། །གསང་བ་བསྟན་པའི་རྒྱུད་ལས་སྒྲུབ་པའི་གནས་བསྟན་པའི་ལེའུ་སྟེ་གཉིས་པའོ།།  །།
<pb id="90.30a"/>
<head n="2" t="གསུམ་པ། བསྐྱེད་པའི་དམིགས་པ་བསྟན་པའི་ལེའུ།" type="lewu" zh="83.227"/>ཡང་དཔའ་མོས་གསོལ་པ། བཅོམ་ལྡན་འདས་དཔའ་བོ་འདི་བསྐྱེད་པའི་དམིགས་པ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། དང་པོ་སྟོང་ཞིང་བདག་མེད་དེ། །སྣང་ཞིང་སྲིད་པའི་ཆོས་རྣམས་ཀུན། །ངོ་བོ་ཉིད་ཀྱིས་རྣམ་པར་དག །
དེ་ལྟ་བུ་ཡི་ཆོས་ཉིད་ལ། །སངས་རྒྱས་སེམས་ཅན་གཉིས་མེད་པས། །མི་སྒོམ་མི་རྟོག་སྣང་ལ་གསལ། །ནམ་མཁའ་མཐའ་མེད་མཁའ་མཉམ་དབུ་མའི་དོན། །སེམས་ཀྱི་རང་བཞིན་དེ་ལྟ་བུ། །དེ་ལྟར་མ་རྟོགས་སེམས་ཅན་ལ། །
སྡུག་བསྔལ་ཀུན་དང་བྲལ་བ་ཡི། །ཐུགས་རྗེ་ཕྱོགས་མེད་བསྒོམ་པར་བྱ། །སངས་རྒྱས་ཐམས་ཅད་འབྱུང་བའི་རྒྱུ། །རང་གི་སེམས་ནི་ཡི་གེ་ཧཱུྃ། །ཡི་གེ་ཧཱུྃ་གི་འཕྲོ་འདུ་ལས། །གཞལ་ཡས་ཁང་དང་ལྷ་ཡི་གདན། །ལྷ་ཡི་ས་བོན་
ཡི་གེ་ལས། །རིམས་བཞིན་དུ་བསྐྱེད་པར་བྱ། །གསང་བ་བསྟན་པའི་རྒྱུད་ལས་བསྐྱེད་པའི་དམིགས་པ་བསྟན་པའི་ལེའུ་སྟེ་གསུམ་པའོ།།  །།<head n="2" t="བཞི་པ། བསམ་གྱིས་མི་ཁྱབ་པའི་དམིགས་པ་བསྟན་པའི་ལེའུ།" type="lewu" zh="83.227"/>ཡང་དཔའ་མོས་གསོལ་པ། བཅོམ་ལྡན་འདས་རིག་སྔགས་ཀྱི་བདག་པོ་འདིའི་བསམ་གྱིས་མི་ཁྱབ་པའི་དམིགས་པ་
ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། བསྐྱེད་པའི་དམིགས་པ་ཐོབ་ནས་ནི། །རང་གི་སྙིང་གར་ཡེ་ཤེས་སེམས་དཔའ་བསྒོམ། །ཡེ་ཤེས་སེམས་དཔའི་ཐུགས་ཀར་ནི། །པད་མ་འདབ་བཞི་རྒྱ་སྲན་ཙམ། །དབུས་སུ་ཉི་ཟླའི་གཞལ་ཡས་
ཁང་། །གཞལ་ཡས་ཁང་གི་ནང་དུ་ནི། །ཨ་ཤད་མར་མེའི་རྩེ་ལྟར་སྒོམ། །དེ་ལ་དམིགས་པ་ཐོབ་ནས་ནི། །ཅི་ཡང་བསམ་པར་མི་བྱ་སྟེ། །བསམ་གྱིས་མི་ཁྱབ་དེ་བསམ་ནས། །དེ་ལ་ཡེ་ཤེས་ཐོབ་པར་འགྱུར། །གསལ་ལ་རྟོག་མེད་རིག་པའི་སྐུ། །
ཡེ་ཤེས་ཞེས་ནི་དེ་ལ་བྱའོ། །གསང་བ་བསྟན་པའི་རྒྱུད་ལས་བསམ་གྱིས་མི་ཁྱབ་པའི་དམིགས་པ་བསྟན་པའི་ལེའུ་སྟེ་བཞི་པའོ།།  །།<head n="2" t="ལྔ་པ། འཁོར་བསྟན་པའི་ལེའུ།" type="lewu" zh="83.228"/>ཡང་དཔའ་མོས་གསོལ་པ། བཅོམ་ལྡན་འདས་གསང་བའི་བདག་པོ་འདིའི་འཁོར་ཇི་ལྟ་བུ་ལགས། བཅོམ་ལྡན་འདས་ཀྱིས་
བཀའ་སྩལ་པ། དཔའ་བོ་ཆེན་པོ་འདིའི་འཁོར་ནི། །ཐུགས་ཀྱི་འཁོར་ནི་བཞིའོ། །བསུང་གི་འཁོར་ནི་བརྒྱད་དོ། །སྐུའི་འཁོར་ལྔ་བརྒྱར་ངེས་སོ། །གསང་བ་བསྟན་པའི་རྒྱུད་ལས་འཁོར་བསྟན་པའི་ལེའུ་སྟེ་ལྔ་པའོ།།  །།
<pb id="90.30b"/>
<head n="2" t="དྲུག་པ། རིག་པ་ཕུལ་བའི་ལེའུ།" type="lewu" zh="83.228"/>ཡང་དཔའ་མོས་གསོལ་པ། བཅོམ་ལྡན་འདས་དཔལ་ཆེན་པོ་འདིའི་རིག་པ་ཇི་ལྟ་བུ་ལགས། བཅོམ་ལྡན་འདས་ཀྱིས་བཀའ་སྩལ་པ། ༀ་བཛྲ་པཱ་ཎི་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ༀ་བཛྲ་ཀྲོ་དྷ་ནཱྀ་ལཱྃ་བ་ར་དྷ་བཛྲ་པཱ་ནི་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ༀ་བཛྲ་པཱ་ཎི་
ཀྲོ་དྷ་མ་ཧཱ་ཙཎ་ཌ་མ་ཧཱ་རོ་ཥ་ཎ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། འཁོར་བཞིའི་རིག་པ་ཕུལ་བ་ནི། ༀ་བཛྲ་ཀྲོ་དྷ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ་ཕཊ་ཙིཏྟ་ཀྲོ་ཙི་དུན་ཛ། ༀ་བཛྲ་ཀྲོ་དྷ་ཏྲཻ་ལོཀྱ་བི་ཛ་ཡ་ཧཱུྃ་ཧཱུྃ་ཕཊ་ཕཊ། མ་ར་ཡ་ཙིཏྟ་རྦད་རྦད། ༀ་བཛྲ་ཀྲོ་དྷ་ནཱ་ག་སྤུ་ཤ་
ཧཱུྃ་ཧཱུྃ་ཕཊ་ཕཊ། མ་ར་ཡ་རག་ཏ་རྔུབས་རྔུབས་རྦད། ༀ་བཛྲ་ཀྲོ་དྷ་ཀུ་བཻ་ར་ཧཱུྃ་ཧཱུྃ་ཕཊ་ཕཊ། མ་ར་ཡ་ཀེ་ཚྃ་ཚྃ་རྦད། དཔའ་བོའི་འཁོར་ལྷ་སྲིན་སྡེ་བརྒྱད་ཀྱི་རིག་པ་ཕུལ་བ། མ་ཧཱ་དེ་བར་མཱ་ར་ཡ་སོད་སོད། མ་ཧཱ་ནཱ་ག་མཱ་ར་ཡ་སོད་སོད་ཛ་ཛཿམ་ཧཱ་
དེ་ཝི་མཱ་ར་ཡ། ཧ་ན་ཧ་ན། མ་ཧཱ་མ་ནི་མཱ་ར་ཡ་རྟུབས་རྟུབས། མ་ཧཱ་སིད་དྷ་མཱ་ར་ཡ་ཏིཥྛ་ཏིཥྛ། མ་ཧཱ་ཡཀྵ་མཱ་ར་ཡ་བྷིན་ད་བྷིན་ད། མ་ཧཱ་དྲི་ཟ་མཱ་ར་ཡ་ཁས་ཁས། མ་ཧཱ་མ་ནི་བིན་དྷ་མཱ་ར་ཡ་ནན། མ་ཧཱ་བཛྲ་ཧཱུྃ་ཕཊ་མཱ་ར་ཡ་རུ་དྷ་རུ་དྷ་ཧཱུྃ་ཧཱུྃ་ཕཊ། 
གསང་བ་བསྟན་པའི་རྒྱུད་ལས་རིག་པ་ཕུལ་བའི་ལེའུ་སྟེ་དྲུག་པའོ།།  །།<head n="2" t="བདུན་པ། སྦྱིན་སྲེག་གི་ལེའུ།" type="lewu" zh="83.229"/>ཡང་དཔའ་མོས་གསོལ་པ། བཅོམ་ལྡན་འདས་དཔའ་བོ་འདིའི་ཕྲིན་ལས་མཇུག་སྦྱིན་བསྲེག་གིས་བསྡུ་འཚལ་ལམ་མི་འཚལ་ཅེས་གསོལ་པ་དང་། བཅོམ་ལྡན་འདས་ཀྱིས་
བཀའ་སྩལ་པ། སྦྱིན་བསྲེག་ནི་རྣམ་པ་གསུམ་སྟེ། ཕྱི་དང་ནང་དང་གསང་བ་གསུམ། །རེ་རེ་ལ་ནི་བཞི་བཞིར་བསྟན། །ཞི་བ་དང་ནི་རྒྱས་པར་བསྟན། །དབང་དང་དྲག་པོའི་སྦྱིན་བསྲེག་གོ་གསང་བ་བསྟན་པའི་རྒྱུད་ལས་སྦྱིན་བསྲེག་གི་ལེའུ་སྟེ་བདུན་པའོ།།  །།
བཅོམ་ལྡན་འདས་དཔལ་ཆེན་པོས། དེ་སྐད་ཅེས་བཀའ་སྩལ་པ་དང་། དཔའ་མོའི་དབང་ཕྱུག་མ་དང་། རིགས་ཀྱི་ལྷ་ཚོགས་རྣམས་དགའ་མགུ་ཡི་རངས་ཏེ། དཔལ་ཆེན་པོས་གསུངས་པ་ལ་མངོན་པར་བསྟོད་དོ།།  །།
དཔལ་ཕྱག་ན་རྡོ་རྗེ་གཏུམ་པོ་གསང་བ་བསྟན་པའི་རྒྱུད་རྫོགས་སོ།།  །།རྒྱ་གར་གྱི་པཎ་ཌི་ཏ་ཝ་ལ་ཙན་དྲ་དང་། ལོཙྪ་བ་གླན་ཆུང་དར་མ་ཚུལ་ཁྲིམས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །ཞུས་དག །།