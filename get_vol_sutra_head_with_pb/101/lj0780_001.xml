<pb id="101.163b"/>
བི་ཨ་མུ་བད་ཚ་གེ་བ། བ་ཎ་ཨུ་སྃ་བ་ཏུ། ས་མཱ་ག་ཚ་ཏུ་མཱྃ་གོ། ཨ་ཀོཾ་གོ་ཙཎ་ཌཱ་ལཱི་བྷ་བི་ཥྱ་ཏི་སྭཱ་ཧཱ། ཚ་དང་བསྲེས་པའི་ཆུས་གསེར་གྱི་དོང་ཙེ་ལ་ལན་ཉི་ཤུ་རྩ་གཅིག་ཏུ་བསྔགས་ལ་བེའུའི་མགུལ་བར་གདགས་ཤིང་། དེའི་
ཆུས་བེའུ་ལ་གཏོར་ན་འགྲུབ་པར་འགྱུར་རོ། །ནོར་བུ་བཟང་པོའི་རྟོག་པ། ཡང་དག་པར་རྫོགས་པའི་སངས་རྒྱས་ཀྱིས་གསུངས་པ་ཇི་སྙེད་ཚད་ཀྱི་སྔགས་ཀྱི་ཆོ་ག་ཞིབ་མོའི་རྟོགས་པ་རྫོགས་སྷོ།།  །།རྒྱ་གར་གྱི་
མཁན་པོ་པཎ་ཌི་ཏ་མཉྫུ་ཤྲཱི་དང་། བོད་ཀྱི་ལོ་ཙྪ་བ་དགེ་སློང་བ་རིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།  །<sutra id="J732"/><head n="1" t="གར་མཁན་མཆོག་གི་བསྒྲུབ་པའི་ཆོ་ག" st="nst"/>རྒྱ་གར་སྐད་དུ།  བོད་སྐད་དུ།<ttitle n="779">གར་མཁན་མཆོག་གི་བསྒྲུབ་པའི་ཆོ་ག</ttitle><bampo n="780.1">དཀོན་མཆོག་གསུམ་ལ་ཕྱག་འཚལ་ལོ། །དེ་ནས་བཅོམ་ལྡན་འདས་ངལ་བསོ་བའི་གནས་ན་
བཞུགས་པའི་ཚེ། གྲངས་མེད་པའི་ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྔིད་དང་། མི་འམ་ཅི་དང་། ལྟོ་འཕྱེ་ཆེན་པོ་དང་། བརྒྱ་བྱིན་དང་། འཇིག་རྟེན་སྐྱོང་བ་དང་། ཚངས་བ་
དང་། མཐུ་བོ་ཆེ་དང་། ལྷ་ཆེ་ན་བོ་དང་། ནོར་བུ་བཟང་བོ་དང་། གང་བ་བཟང་བོ་དང་། སྟོབས་ཀྱི་ལྷ་དང་། སྟོབས་པོ་ཆེའི་སྟོབས་དང་། དགའ་བའི་དབང་པོ་དང་། ནག་པོ་ཆེན་པོ་བྱི་ཤུར་དང་། མ་མོའི་ཚོགས་དང་། གསང་
བ་ལ་གནས་བ་དང་། གྲུ་བཞིའི་རི་ལ་གནས་པ་དང་། འབོད་འགྲོགས་དང་། རྣམ་པར་འབོད་འགྲོགས་དང་། རྣམ་བར་འཇིགས་བྱེད་དང་། རིན་པོ་ཆེ་རགས་པ་དང་། རབ་གནས་གསང་བ་དང་། མཐའ་ཡས་གར་མཁན་
མཆོག་གསང་བ་དང་། རབ་མཆོག་ཆེ་བ་དང་། མཆེབ་འཁྱིལ་བ་དང་། མཆེ་བརྣོན་པོ་དང་། རྡ་མོ་རྐང་པ་ཅན་དང་། བལ་གླང་གི་མགོ་ཅན་དང་། རྒྱལ་བའི་དྲང་སྲོང་དང་། ཧ་ཧ་པ་ཏ་ཏ་རབ་ཏུ་འཇོམས་བ་དང་། འདོ་བྱེད་པ་དང་།
རབ་ཏུ་གཟི་བརྗིད་དང་ལྡན་བ་དང་། ཤིན་དུ་འོད་དང་། དམིགས་བཟངས་དང་། གཏོགས་འདོད་དང་། གསེར་ཀྱི་བ་སྤུ་ཅན་དང་། གསེར་གྱི་སྤུ་ཅན་དང་། རྣམ་པར་འཁྱིལ་པ་དང་། འབར་བར་སྨྲ་བ་དང་། མི་མགོ་ཅན་དང་།
<pb id="101.164a"/>
རབ་ཏུ་གནས་པ་དང་། དཔུང་བཟངས་དང་། པན་ཙི་ཀ་དང་། མེ་ཏོག་གི་ཕྲེང་བ་དང་། གཙུག་ན་ནོར་བུ་དང་། གཙུག་ན་མེ་ཏོག་དང་། ནོར་གྱི་བདག་པོ་དང་། རབ་ཏུ་གསང་བ་པ་དང་། རབ་ཏུ་ལྡན་བ་དང་། ཤུགས་དྲག་པོའི་
ལུས་དང་། ཉི་མའི་གཟི་བརྗིད་དང་། ཉི་མའི་འོད་དང་། དགའ་བའི་ཉི་མ་དང་། མཆེ་བ་གཙིགས་པ་དང་། འབར་བའི་འབར་བ་དང་། འབར་བའི་འོད་དང་། འཇིགས་བྱེང་ཀྱི་གདོང་དང་།  ཀུན་ཏུ་སྣང་དེ་ལ་སོགས་བ་གྲངས་
མེད་པ་མཐུ་བོ་ཆེ་དང་། རྫུ་འཕྲུལ་ཆེན་པོ་རྣམས་བྱེ་བ་བརྒྱ་སྟོང་གི་འཁོར་གྱིས་བསྐོར་ཏེ། བཅོམ་ལྡན་འདས་ཀྱི་སྦྱན་སྔར་ལྷགས་ནས་འཁོད་དོ། བྱང་ཆུབ་སེམས་དཔའ་མང་པོ་ཚོགས་པའི་འཁོར་ཡང་ལྷགས་
ནས་འཁོད་དོ། །རིག་འིཛན་ཆེན་པོའི་འཁོར་ཚོགས་ཉེ་བར་ལྷགས་ནས། དྲང་སྲོང་སྨན་མ་རྣམས་ཀྱིས་མདུན་གྱིས་བྱས་ཏེ། ཕྱག་ན་རྡོ་རྗེ་གནོད་སྦྱིན་གྱི་བདག་པོ་ཡང་འཁོར་མང་པོས་བསྐོར་ཏེ། གར་མཁན་
མཆོག་གནོད་སྦྱིན་གྱི་བདག་བོ་མཐུ་བོ་ཆེའི་ཆ་ལུགས་འཛིན་ཏེ། ཆ་ལུགས་བཟང་པོ་བསམ་པ་བཟང་པོ། སྐུ་བཟང་པོ་ཕྱག་བཟང་པོ། ནོར་བུ་རྣམ་པ་སྣ་ཆོགས་ཀྱིས་འཁྱིལ་པ་འཆང་བ། དབུ་བཟང་པོ་སྤྱན་བཟང་
པོ། སྣ་ཚོགས་མེ་ཏོག་གིས་མཉམ་པར་བརྒྱན་པའི་སྐུ། ཉི་མ་དང་ཟླ་བ་བས་ལྷག་པར་གཇི་བརྗིད་འཆང་བའི་རྒྱན་སྣ་ཚོགས་ཀྱིས་རྣམ་པར་བརྒྱན་པའི་སྐུ། དགའ་བོ་དང་བསྙེན་དགའ་བོ། ཀླུའི་རྒྱལ་པོ་སེ་རལ་ཁར་
བྱས་པ། ཏ་ཀྵ་ཀ་ཀླུའི་རྒྱལ་བོས་སྐེད་བཅིངས་བྱས་པ། གཟུགས་སྣ་ཚོགས་པ། མཚོན་ཆ་སྣ་ཚོགས་པ་འཛིན་པ། །ཟླ་བ་དང་ཉི་མ་འཛིན་ཅིང་ཀུན་དུ་འབར་བ་རབ་ཏུ་འབར་བའི་སྐུ་སྣང་བར་བྱེད་ཅེང་། ཞལ་རབ་ཏུ་བཞད་
ནས་བཅོམ་ལྡན་འདས་ཀྱི་སྤྱན་སྔར་བསྙེམས་པའི་ཡིད་ཀྱིས་འདུག་གོ། །དེ་ནས་ངལ་སོས་པོ་རྒྱལ་པོ་ཆེན་པོ་སྟན་ལས་ལངས་ཏེ། བཅོམ་ལྡན་འདས་ག་ན་བར་འོངས་ཏེ། བཅོམ་ལྡན་འདས་ལ་རིན་པོ་ཆེ་སྣ་བདུན་
<pb id="101.164b"/>
གྱི་ངོ་བོ་ཉིད་ཀྱི་མེ་ཏོག་གིས་མཆོད་པ་བྱེད་པ་ནི། ཐང་ལས་སྐྱེས་བ་དང་། ཆུ་ལས་སྐྱེས་བའི་མེ་ཏོག་སྣ་ཚོགས་པད་མོ་དང་། པུན་ད་རི་ཀ་དང་། ཀུ་མུ་ཏ་དང་། ཨུཏྤ་ལ་མཐིང་ཀ་དང་། པུན་ད་རིཀ་དང་། པ་རི་ཤ་ཀ་དང་། ཙམ་པ་ཀ་དང་།
མཱན་དཱ་ར་བ་དང་། མཱན་ངཱ་ར་བ་ཆེན་པོའི་མེ་ཏོག་ལ་སོགས་པ་ཐོགས་ནས། བཅོམ་ལྡན་འདས་ལ་མཆོད་དེ། བརྒྱ་ཕྲག་སྟོང་དུ་མ་བསྐོར་བ་བྱས་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། བཅོམ་ལྡན་འདས་
གནོད་སྦྱིན་གྲངས་མེད་པའི་འཁོར་ཆེན་པོ་འདུས་པར་གྱུར་ཏོ། ཤ་ཆེན་པོ་ཟ་བ་དང་། མིའི་ལུས་ཟ་བའི་གནོད་སྦྱིན་འབར་བ་དང་། སྣ་ཚོགས་ཀྱི་གཟུགས་འཛིན་པ་མང་པོ་འདུས་ཏེ། ལྷ་དང་ཀླུ་དང་གནོད་སྦྱིན་དང་།
འབར་བ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་ཅི་དང་། ལྟོ་འཕྱེ་ཆེན་པོ་དང་། མི་དང་། མི་མ་ཡིན་པ་སྣ་ཚོགས་ཚོགས་པར་གྱུར་ཏོ་བཅོམ་ལྡན་འདས་རིག་འཛིན་ཚོགས་ཆེན་པོའི་ཚོགས་ཀྱི་འཁོར་དང་། དྲང་སྲོང་ཆེན་
པོའི་ཚོགས་ཀྱི་འཁོར་དེ་དག་ཀྱང་འདུས་པར་གྱུར་ཏོ། །བྱང་ཆུབ་སེམས་དཔའི་ཚོགས་མང་པོ་ཡང་ལྷགས་ཏེ། ཐོག་མའི་མཚན་མ་དེ་ངོ་མཚར་བརྗོད་པར་མཐོང་སྟེ། བཅོམ་ལྡན་འདས་གང་རིག་པ་བཤད་དུ་དགོངས་
པ། བཅོམ་ལྡན་འདས་ཀྱིས་བཤད་དུ་གསོལ། བདེ་བར་གཤེགས་པ་དུས་འདིའི་ཚེ་བཤད་དུ་གསོལ། དེ་ནས་བཅོམ་ལྡན་འདས་ཀྱིས་ངལ་བསོ་བོའི་རྒྱལ་པོ་ཆེན་པོ་ལ་ཐུགས་ཕྱུང་ནས། གནོད་སྦྱིན་འདུལ་བ་ཀུན་དུ་
འབར་བའི་འོད་ཆེན་པོའི་ཏིང་ངེ་འཛིན་ལ་སྙོམས་པར་ཞུགས་སོ། བཅོམ་ལྡན་འདས་ཀྱིས་ཏིང་ངེ་འཛིན་ལ་སྙོམས་པར་ཞུགས་མ་ཐག་ཏུ་བཅོམ་ལྡན་འདས་ཀྱི་སྐུ་ལ་འོད་ཟེར་སྣ་ཚོགས་བྱུང་སྟེ། སྟོང་གསུམ་གྱི་སྟོང་
ཆེན་པོ་འཇིག་རྟེན་གྱི་ཁམས་འོད་ཟེར་གྱིས་སྣང་བར་བྱས་ནས། འདུས་བའི་གནོད་སྦྱིན་དང་། འབར་བ་དང་། འབྱུང་པོ་དང་། ཡི་དགས་དང་། ཤ་ཟ་དང་། རྗེད་བྱེད་ཐམས་ཅད་ལ་བསྐུལ་ནས་འདུག་པའི་ཀླུ་དང་ཀླུ་ཆེན་པོ་
<pb id="101.165a"/>
ཐམས་ཅད་ལ་ཡང་བསྐུལ་ནས། སླར་འོངས་ཏེ་བཅོམ་ལྡན་འདས་ལ་ལན་གསུམ་བསྐུལ་བ་བྱས་ཏེ། བཅོམ་ལྔན་འདས་ཀྱི་སྟེང་གི་སྤྱི་གཙུག་ཏུ་ཞུགས་པ་དང་། བཅོམ་ལྡན་འདས་བཞད་དེ། བཅོམ་ལྡན་འདས་བཞད་པ་དེས་
འོད་ཟེར་བདུན་ཞལ་གྱི་སྒོ་ནས་ཕྱུང་སྟེ། ངལ་སོས་པོའི་བུ་གར་མཁན་མཆོག་གི་སྤྱི་བོར་ཞུགས་སོ། །དེ་ནས་བཅོམ་ལྡན་འདས་ཀྱི་འོད་ཟེར་དེ་ཞུགས་མ་ཐག་ཏུ། གར་མཁན་མཆོག་གནོད་སྦྱིན་གྱི་བདག་པོ་རང་གི་གཟུགས་སུ་
གནས་པར་གྱུར་ཏེ། གནོད་སྦྱིན་བདག་བོ་གནོད་སྦྱིན་རབ་ཏུ་འཇོམས་བར་བྱེད། འཇིགས་བྱེད་ཀྱི་ཞལ་གད་མོ་ཆེར་མཐོང་བ། འཇིགས་པར་བྱེད་པ། སྐུ་ཆེན་པོ་ཕྱག་སྟོང་གི་རི་རབ་ཆེན་པོ་ལྟར་རབ་ཏུ་འབར་བའི་སྐུས་རབ་ཏུ་
གཡོ་ཞིང་སྟོབས་བོ་ཆེ་རྣམ་པར་གནས་པ། འཇིགས་པར་བྱེད་པ། སྒྲ་འབྱིན་པ་མཚོན་ཆ་སྣ་ཚོགས་འཛིན་ཅིང་འཇིགས་པར་བྱེད་པ། མི་ཐོད་ཀྱི་ཕྲེང་བས་བཅིངས་པ།  མི་མགོ་ཁྲག་གིས་བཀང་བ་འཛིན་པའི་ཕྱག་ཆ་
སྟག་ལྤགས་ཀྱིས་སྟོད་གཡོགས་པ། སེང་གེའི་འགྲོས་ལྟར་གྲགས་པ། བཅོམ་ལྡན་འདས་ག་ལ་བ་དེར་ཉེ་བར་སོང་ནས། བཅོམ་ལྡན་འདས་ལ་ལན་གསུམ་སྐོར་བ་བྱས་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ།
བཅོམ་ལྡན་འདས་བདག་གི་སྙིང་པོ་གཅིག་སྟེ། ལྷ་མ་ཡིན་ཐམས་ཅད་ཀྱི་བར་དུ་གཞོམ། ལྷ་དང་ཀླུ་རྣམས་ཉེ་བར་འགུགས་པ་དང་། ཀླུ་ཐམས་ཅད་གཞོམ་པ། གནོད་སྦྱིན་དང་། འབྱུང་པོ་དང་། ཤ་ཟ་དང་། གཟའ་ཐམས་ཅད་
རབ་ཏུ་གཞོམ་པར་བྱེད་པ། ཚངས་པ་དང་། དབང་པོ་དང་། མཐུ་བོ་ཆེས་ཕྱག་བྱས་པ། རིག་འཛིན་ཐམས་ཅད་ཀྱིས་གྲགས་པ། བརྗོད་པ་ཙམ་གྱིས་འགྲུབ་སྟེ། བཅོམ་ལྡན་འདས་བདག་གིས་འཁོར་ཆེན་པོ་ལྷགས་པའི་མདུན་
དུ་རབ་ཏུ་བསྒྲགས་པར་འཚལ་ན། རིག་འཛིན་ཐམས་ཅད་གྲུབ་པ་དང་། སེམས་ཅན་ཐམས་ཅད་ཀྱི་རེ་བ་ཡོངས་སུ་རྫོགས་པའི་ཕྱིར། ཀུན་དུ་བརྗོད་པ་ཙམ་གྱིས་འགྲུབ་པར་འགྱུར་ཞིང་། ། ལན་ཅིག་དྲན་པ་ཙམ་གྱིས་ཀྱང་།
<pb id="101.165b"/>
བཅོམ་ལྡན་འདས་རིག་པ་ཐམས་ཅད་ཀྱི་དངོས་གྲུབ་རབ་ཏུ་སྦྱིན་བར་བྱེད་ཅིད། དཀྱིལ་འཁོར་ཐམས་ཅད་ཀྱི་རྗེས་སུ་ཞུགས་ནས། དམ་ཚིག་ཤེས་པར་གྱུར་བ་ནི་འདི་ལྟ་སྟེ། དེ་བཞིན་གཤེགས་བའི་རིགས་དང་། ནོར་བུའི་
རིགས་དང་། གླང་པོ་ཆེ་འི་རིགས་དང་། པད་མའི་རིགས་དང་། རྡོ་རྗེའི་རིགས་དང་། དཀྱིལ་འཁོར་ཆེན་པོའི་དངོས་གྲུབ་རྗེས་སུ་སྟེར་བར་འགྱུར་ཏེ། དམ་ཚིག་གི་དཀྱིལ་འཁོར་ཐམས་ཅད་ཀྱི་རྗེས་སུ་ཞུགས་པར་བྱེད་པ། 
གཟུངས་ཆེན་པོའི་སྔགས་རྗེས་སུ་སྟེར་བ། བཅོམ་ལྡན་འདས་ཆུང་ངུ་ན་ལན་ཅིག་རྗེས་སུ་དྲན་བས་ཀྱང་དངོས་གྲུབ་ཐམས་ཅད་རྗེས་སུ་སྟེར་བར་འགྱུར་ཏེ། བཅོམ་ལྡན་འདས་ཀྱིས་རིགས་ཐམས་ཅད་ཀྱི་ཕྱིར་བྱིན་
གྱིས་བརླབ་ཏུ་གསོལ། བཅོམ་ལྡན་འདས་བདག་ལ་བརྩེ་བར་དགོངས་ཏེ། ཕྱག་རྒྱ་ཆེན་པོའི་དཀྱིལ་འཁོར་གྱི་ལུང་དང་། གསང་སྔགས་ཀྱི་དངོས་གྲུབ་རྗེས་སུ་སྩལ་བར་གསོལ། དེ་ནས་བཅོམ་ལྡན་འདས་ཤཱཀྱ་ཐུབ་པ་དེ་
བཞིན་གཤེགས་པས།  གར་མཁན་མཆོག་སྡེའི་བདག་པོ་ལ་འདི་སྐད་ཅེས་བཀར་སྩལ་ཏོ། རིགས་ཐམས་ཅད་ཀྱི་སྤྱིའི་དམ་ཚིག་དང་། དཀྱིལ་འཁོར་དང་ཕྱག་རྒྱ་དང་། སྔགས་གྲུབ་པར་ངས་བྱིན་གྱིས་བརླབ་ཀྱིས། རིག་
འཛིན་ཐམས་ཅད་ཀྱི་དངོས་གྲུབ་མཆོག་གྲུབ་པར་བྱ་བའི་ཕྱིར། གནོད་སྦྱིན་གྱི་བདག་པོས་སྒྲོགས་ཤིག། དེ་ནས་གར་མཁན་མཆོག་གནོད་སྦྱིན་གྱི་བདག་པོ། བཅོམ་ལྡན་འདས་ག་ན་བ་དེར་སོང་ནས། བཅོམ་ལྡན་འདས་
ལ་ལན་གསུམ་སྐོར་བ་བྱས་ནས། སྤྱན་སྔར་འདུག་སྟེ་སྔགས་ཀྱི་ཚིག་འདི་སྨྲས་སོ། །ཨཱརྱ་ན་ད་ཀུ་བ་ར། མུ་ལ་མནྟྲ། ཨོཾ་ཨ་ཐཱ་ཏོ། ཛ་ལི་ཏ། ཧཱུ་ད་བ་ཏོ་ཏ་བ་ཏ། ཀ་ན་ཀ་མ། ནི་ཤི་ལ་ཏོ་པ་བ་ཏེ། མ་ནི་པྲ་ལམ་བཱ། ཧ་ར་དྷ་
ཧ་ར་ར། ཙི་ཏ་ཧ་རི་ཏ་ལ། ཙན་དན་ཨ་ག་རུ་དུ་རུ་སྐ་ས་ཀྲིད། སནྣ་དྷྱ། ཤ་རཱི་རཾ། མ་ཧཱ་མེ་རུ། མནྡ་ར། ད་ར་ཝ་གཾ།  བྷྱིར་དི་ར། དྷཻརྱ། པྲ་མ་རཏྠཱ། མནྡརྴ་ན། ཨ་སུ་ར་ར་སཾ་ནྱ། མརྡ་ཀཾ། དརྗ་ཀཾ། དབྷྱི་སྤུ་ལིཾ་ག་གད། དི་ཧྱ་ཏྱི་ཀི་ར་ན། བྲ་བ་ནུར་ཙི་ཏ་
<pb id="101.166a"/>
ཀ་པ་ལ། མོ་ལ་ཙ། པདྡ་ཙ། ཏ་མ་ཀུ་ཧ། ཧ་ས་ཀུ་ལཱ་མཱ། ནྲི་མ་ལཱ་མཱ། སུ་མེ་རུ། བར་པ་ཏ། ན་མ་སྐྲི་ཏྃ། བིནྡ་དཾ། པུ་ཙི་དཾ། ཏ་དྲི་ཏ་རངྒ། ཤི་ཁ་ར། ད་དུ་ཤེ་ལ་པྲ་ང་ཀི །ཨཱེ་མོ་ཀ །ཏྭ་ད་ཤ། སཾ་ཀ་ལཱ། །ཛ་སྣཱི་ལཾ་ཀྲི་ཏ། །ཙི་ཙན་ལ།
ཤ་རཱི་རཾ། ཨ་ད་ཏ་ཏ། ཧ་ས་ཀུ་ལཾ། ཕྲ་མ་ཐཱ་ནཾ། ཨ་སུ་རཱ། བྷ་བ་ད་ན། ཀུ་ལཾ། པ་ར་ཡ་ཛྙཱ། པྲ་མྱེན་ཏྲ། ཤ་ནཾ། ཨ་ཙི་དཾ། སརྦ་བྷྱི་ད་རྱ་ར། ན་མ་སྐྲི་ཏཾ། ཨ་ནེ་ཀ། རེ་ཤ་ཡཻ་ཤ་དི་སི་ཏ། གརྡ་རྫ། པུ་ཙི་དཾ། མ་ཧཱ་མེ་རུ། ཀུཎྜ་ལ། ངྷ་རཾ། པ་ར་   
ཀཾ། ཀཾ །སིདྱ་སེནྤ་ཏི། ན་ད་ཀུ་པ་ད། མ་བརྟ་ཡི་ཤ་མི། ཏདྱ་ཐཱ། ཨོཾ་ཨེ་ཧྱཻ་ཧི་བྷ་ག་བཱཾ། ན་ད་ཀུ་བ་ར། ཧ་ས་ས་ཧ་ས་ས། ཀུ་ཀུ་ར། ཀུ་ཀུ་ར། ཧཱུ་རུ་ཧཱུ་རུ། ཙི་ཏི་ཙི་ཏི། ཧུ་ཏ་ཧུ་ཏ།  ཧ་ན་ཧ་ན།  ཧ་ཧ་ན་ཧ་ཧ་ན། བི་ངྷྭ་ན་ས་ཡ།  བྷ་དྲ་པ་ཡ།
ཨུ་ཙྪ་ཊ་ཡ། ཀུ་པ་ར་ཀུ་པ་ར། གུ་གུ་ཀུ་ཀུ། ཡ་ཤ་ཀུ་པ་ར། ཙཾ་ཀ་ཡང་། བ་མ་རྟཾ། ཡ་གྷ་ཏ། བེ་ཤ་ར་ན་མ་སུ་བ་ཧྲ། ཧ་རི་ཧ་རི་ཨ་དུ་ཧ་རི་ནི། རཾ་ཀ་ཧ། ཨ་ནུ་ཏ་ནི། ཀུ་པ་ར། ཨ་བ་རི་ཏེ། དེ་ཝི། དྲེ་ནི་ཧྲི། ཧི་རི་ཧི་རི། ཧ་རི་ལོ་ཙ།
ན། ནཱི་ལ་ལོ་ཙ་ན། པི་ཏ་ལོ་ཙ་ན། རགྟ་ལོ་ཙ་ན། བྷྱི་ཀྲིད་ལོ་ཙ་ན། ཀྲིཥྞཱ་ལོ་ཙ་ན། ད་བྷྱ་ལོ་ཙ་ན། སུ་བརྞ་ལོ་ཙ་ན། མེ་གྷ་གྷོ་ཤོད་བྷ་བཱ་ཧ་ལ་ལ། ཤ་བྷ། ཀི་ནི་ཀི་ནི། ཀི་ན་པཱ་ཡཱ། ཧི་ཧི་ན་ད་ཀུ་པ་ར། བཾ་ཀ་ཀུ་པ་ར། ས་རི་ཤ།  ཨ་བྷྱི་ཤ་
ན་ད་ཀུ་པ་ར། ཀུ་པ་ར།  ཀུ་པ་ར་ཝ་ར་ཀུ་པ་ར། ཙ་ལ་ཙ་ལ་། མོ་ལི་ཡུ་ད་ར། ཙ་ལ་ཡ་ཙ་ལ་ཡ། བཛྲ་ན་ལ་གུཾ་ཁུ་ནུ། ཀུ་རུ་ཀུ་རུ། ཨ་ཏ་ད་ཧ། ཧ་ས་ཀུ་ལ། སཾ་ཀུ་ལཾ། སི་ཀུ་ལཾ། ཀུ་ལ་ཀུ་ལ། ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ་
མུ་ན་ཙ་ཤ། ར་བ་ཏ། ཀུ་ལུང་། ན་ད་ཀུ་པ་ར། ན་ད་མུ་པྒ་ར། ན་ད་ཀུ་པ་ར། ཝ་ར་བཛྲ། ད་ར་པདྨ་ད་ར། མུ་ས་ལ་ད་ར། ཙ་ཀྲ་ད་ར་ལ་ཀུ་ཏ་ད་ར། པ་ར་ཤུ་ད་ར། ཨ་ཡོ་མུ་ས་ལ། བྲ་ཧ་ར་ན་ད་ར། ཙ་ནྡྲ་སུ་ཏ། མ་ལ་ད་ར་ན། ཀྵ་དུ་ད་ར། གྲ་ཧ་མནྟ་
<pb id="101.166b"/>
བྷ་ར། ཏྭ་ངྷ་ཤ་ཏི་དྱ་ཛྭ་ལ་དེ། ཛེ་ན་ཀ་ར། པྲ་བ་ནུ་ར་ཙི་ཏ། མ་ན་ད་ལ། ས་ག་ར་ས་ར་སྱི། བྷྱོ་ཤོ་ཤ་ན་ཀ་ར། མ་ཙྱི་མ་ཀ་ར་ཤུང་ཤུ་མ་ར། ཀྲིད་པ་ཤ་ད་ར། ཨ་སུ་ལ་གད་ནམ། བྷུད་ཏ་ག་གྷ་ནི་མ། མརྟ་ན་ཀ་ར། ཀུཾ་བནྡ། པུ་ཙ་ཀ་ཡ། ཀྵ་
ར་ཀྵ་ས། དྷྲ་དེ་ཡོང་མ་ད་ན་ཀ་ར། ཏྭཾ་བྷ་ག་བཱཾ་ན་ད་ཀུ་པ་ར། ནརྩ་ནརྩ། ཧ་རི་ཧ་རི། ཧི་རི་ལོ་ཙ་ན། ཏད་ཏ་མོ་ཙ་ན། ཙ་རུ་ལོ་ཙ་ན། བྷྱི་ཀྲིང་ཏ་ལོ་ཙ་ན། པི་ཏ་ལོ་ཙ་ན། སུ་བ་ན་ལོ་ཙ་ན། ཨ་བྷྱི་ཤ་ཨ་བྱི་ཤ། ཤི་གྷྲང་ཤི་གྷྲང་། སིསྔྷྱ་ནྟུ་མ་མྷྲ་བ་དེ་
སྭཱ་ཧཱ། གར་མཁན་མཆོག་གི་རིག་པ་དང་པོ་སྟེ་ལས་སྟོང་བྱེད་དོ། །སྤྱིར་བསྐྲད་པ་ལ་མཚོན་ཆ་འམ། བལ་པོ་སེའུ་ཡི་ལྕུག་མ་འམ། ཀ་ར་བི་རའི་ལྕུག་མ་འམ། ཆུ་འམ་ཐལ་བས་སོ། རྨ་བྱའི་མཇུག་མ་བུམ་པའི་ནང་དུ་
སྤྲིན་ཞུགས་པ་ལྟར་ག་མ་བས་ཏེ། ཆར་བ་དབབ་བ་འི་དུས་ན་པོག་གིས་བདུགས་ན་ཆར་བ་འབེབས་པར་འགྱུར་རོ། ། ལན་ཅིག་བཟླས་བས་དབང་པོ་དང་། གཟའ་དང་གནོད་སྤྱིན་དང་། འབར་བ་དང་གདོན་ལ་བབ་བ་ནི། གུ་གུལ་
གྱིས་བདུགས་པས་ལན་ཅིག་བཟླས་བས་འབབ་པར་འགྱུར་རོ། ཐམས་ཅད་སྟོན་ཅིང་གང་དྲིས་པ་དེ་སླ་བར་འགྱུར་རོ། ། གུ་གུལ་ལ་བཟླས་ཏེ་བདུགས་པས་ཐམས་ཅད་འགུགས་པར་འགྱུར་རོ། ། ལྷ་དང་། ཀླུ་དང་། གནོད་
སྦྱིན་དང་། འབར་བ་དང་། ལྷ་མ་ཡིན་དང་། ནམ་མཁའ་ལྡིང་དང་། རླུང་ལྷ་དང་། མི་འམ་ཅི་དང་། ལྟོ་འཕྱེ་ཆེན་པོ་དང་། འབར་བ་མོ་དང་། ཤ་ཟ་མོ་ལ་སོགས་པ་ལ། གུ་གུལ་ལ་ལན་ཅིག་བཟླ་ས་ཏེ་བདུགས་པས། ཐམས་ཅད་
འགུགས་ཤིང་སྨྲ་བར་འགྱུར་རོ། གུ་གུལ་ལ་ལན་ཅིག་བཟླས་ཏེ་བདུགས་ན། ཡུལ་ལས་སྐྲོད་པར་བྱེད་དོ། མར་དང་ཡུངས་དཀར་ལ་སྦྱིན་སྲེག་ལན་ཅིག་བཟླས་ཏེ་བསྲེགས་ན་ཕྱོགས་གཞན་དུ་སྐྲོད་པར་བྱེད་དོ། ཐལ་བ་
དང་ཡུངས་དཀར་གྱིས་སྤྱིན་སྲེག་བྱས་ལ། ཕྱོགས་བཞིར་གཏོར་ན་ཕྱོགས་སུ་འགྲོ་བར་འགྱུར་རོ། །རེག་པས་དབབ་ཅིང་ལྷུང་བཟེད་ལ་རྫ་མཁན་གྱི་རྫས་བསྲེགས་པའི་ཐལ་བས་ལྷུང་བཟེད་བཀང་སྟེ། གུ་གུལ་ལ་ལན་
<pb id="101.167a"/>
ཅིག་བཟླས་ཏེ། བདུགས་ན་འབར་བར་འགྱུར་རོ། །གུ་གུལ་གྱིས་བདུགས་ཤིང་སྔགས་ལན་ཅིག་བརྗོད་ན། རང་གྲོལ་སྟེ་གདདེ་འདོད་པ་དེར་འགྲོ་འོ། བུམ་བ་བཀྲུས་ནས་ཙན་དན་དཀར་པོས་བསྐུས་ཏེ་ཆུས་བཀང་
ལ། དཀྱིལ་འཁོར་བྱས་ཏེ། མེ་ཏོག་གིས་གཏོར་ནས། གུ་གུལ་གྱིས་བདུག་ཅིང་། བུམ་བ་ལ་ལན་ཅིག་བཟླས་ཏེ། དཀྱིལ་འཁོར་གྱི་དབུས་སུ་གཞག་ནས་སྔགས་བརྗོད་པར་བྱ། ལན་གཅིག་བརྗོད་པའི་གུ་
གུལ་གྱིས་བདུགས་ན་བུམ་བ་བབས་ནས་རང་འགྲོ་བར་འགྱུར་རོ། །ཡུངས་ཀར་གྱིས་བརྡེགས་ན། ས་ལས་འཕགས་ཤིང་སོར་བརྒྱད་ཀྱི་ཚད་ནམ་མཁའ་ལ་གནས་ཏེ། གང་དུ་འདོད་པ་དེར་འགྲོ་ཞིང་སླར་ཡང་འོངས་
ནས་དཀྱིལ་འཁོར་གྱི་དབུས་སུ་གནས་བར་འགྱུར་རོ། རྐང་པ་ལ་དབབ་བར་འདོད་ན་རྐང་པ་ལ་ཙན་དན་དང་གུར་གུམ་གྱིས་བསྐུས་ཏེ། གུ་གུལ་གྱིས་བདུག་ཅིང་སྔགས་ལན་ཅིག་རྗེས་སུ་དྲན་པར་བྱས་ནས།
ཐལ་བ་དང་ཡུངས་ཀར་གྱིས་དེའི་སྟེང་དུ་གཏོར་པར་བྱ། གུ་གུལ་ལ་ལན་ཅིག་སྔགས་བཟླས་ཏེ་གཏོར་ན། བ་གླང་དང་ཕྱུགས་དང་མ་ཧེ་ལ་བབས་བར་འགྱུར་རོ། བུད་མེད་ལ་བབས་བར་འདོད་ན། དཀྱིལ་འཁོར་
གྲུ་བཞིར་བྱ་སྟེ། བཀྲུས་ནས་གོས་གཙང་མ་བགོས་ཏེ། དཀྱིལ་འཁོར་གྱི་དབུས་སུ་བཞག་ནས། མེ་ཏོག་གིས་གཏོར་ཞིང་གུ་གུལ་གྱིས་བདུགས་ན། བུད་མེད་ལ་བབས་བར་གྱུར་ནས། འདས་པ་དང་། མ་འོངས་
པ་དང་། ད་ལྟར་བྱུང་བ་ཐམས་ཅད་སྨྲ་བ་ནི། གུ་གུལ་གྱིས་གདུགས་པ་ལན་ཅིག་བཟླས་སོ། །དུར་ཁྲོད་ཀྱི་ཐལ་བ་དང་གུ་གུལ་དང་། ཡུངས་ཀར་དུ་བསྲེས་ཏེ། ལན་ཉི་ཤུ་རྩ་གཅིག་ཡོངས་སུ་བཟླས་ནས་སྐྱེས་བུའི་སྟེང་
དུ་གཏོར་ན། དེ་མ་ཐག་ཏུ་བབས་བར་འགྱུར་རོ། །གླུ་ལེན་པ་དང་གར་བྱེད་པ་དང་རྒོད་པ་དང་། རྒྱུག་པ་དང་། འགྲེང་པ་དང་། སྨྲ་བར་འགྱུར་བ་ནི། གུ་གུལ་གྱིས་བདུགས་པ་ལ་ལན་ཅིག་ཟླས་སོ། །མེས་མི་ཚུགས་པར་འདོད་ན།
<pb id="101.167b"/>
ཤིང་བལ་ལ་ཡོངས་སུ་བཟླས་ཏེ། མེའི་སྟེང་དུ་གཏོར་ན་ཆབ་བྲོམ་ལྟར་གྲང་ཞིང་མེས་མི་ཚུགས་པར་འགྱུར་རོ། མཚོན་ཆས་མི་ཚུགས་པར་འདོད་ན། སྐུད་པ་དཀར་པོ་ལ་གུ་གུལ་གྱིས་བདུགས་པ་ལ་ལན་ཅིག་བཟླས་ཏེ་
དཔུང་པ་གཡོན་པ་ལ་བཅིངས་ན། གསང་སྔགས་ཐམས་ཅད་ཀྱིས་ཀྱང་མི་ཚུགས་པར་འགྱུར་རོ། ཐོ་བ་ལ་བབས་བར་འདོད་ན། བའི་ལྕིབས་ལ་མ་ལྷུང་བས། དཀྱིལ་འཁོར་བྱས་ལ་མེ་ཏོག་གིས་གཏོར་ཏེ་དབུས་སུ་བཞག་པར་
བྱ། གུ་གུལ་གྱི་བདུགས་པས་བདུག་ཅིང་སྔགས་ལན་ཅིག་བརྗོད་པས་ཐོ་བ་ལ་བབས་ནས་ལངས་ཏེ་འགྲོ་བ་ན། གང་དུ་གཏོང་བ་དེར་འགྲོ་སྟེ། སླར་ཡང་འོངས་ནས་དཀྱིལ་འཁོར་ལ་གནས་སོ། དམག་གི་ནང་དུ་ཞུགས་ནས་
རང་ཉིད་ཀྱིས་འབབས་པར་བྱེད་དོ། གཡུལ་ངོར་འཐབ་ན་རྒྱལ་བར་འགྱུར་རོ། གྲོང་ནས་མི་སྐྲོད་ཅིང་གྲོང་ཡང་གཞོམ་པར་བྱེད་དོ། ཤིང་རྩ་ནས་འབྱིན་པ་དང་། སྣོད་གཞོམ་པ་དང་། སྒོ་གཞོམ་པ་དང་། གང་དང་གང་གི་ལས་སུ་བྱ་བ་
དེ་ཐོ་བས་བྱེད་དོ། མདུང་རྩེ་གསུམ་པ་ལ་འབེབས་བར་འདོད་ན། དཀྱིལ་འཁོར་གྱི་དབུས་སུ་གཞག་སྟེ། གུ་གུལ་ལ་ལན་ཅིག་བཟླས་ཏེ་བདུག་བར་བྱ། སྔགས་ལན་ཅིག་རྗེས་སུ་དྲན་པར་བྱས་ན། མདུང་རྕེག་སུམ་པ་ལངས་
ནས་ནམ་མཁའ་ལ་འགྲོ་ཞིང་ཕྱོགས་ཀུན་ཏུ་འགྲོ་བ་དང་། ས་ལ་བྱིང་ཞིང་འབྱུང་བར་ཡང་བྱེད་ཅིང་། དེ་ནས་དཀྱིལ་འཁོར་གྱི་དབུས་སུ་ཡང་གནས་བར་འགྱུར་རོ། མཚོན་ཆ་ལ་བབས་བར་འདོད་ན། སྔགས་ལན་ཅིག་
བཟླས་ཏེ། གུ་གུལ་གྱི་བདུག་པས་ལན་ཅིག་བདུགས་ན། མཚོན་ཆ་ལ་བབས་བར་འགྱུར་ཏེ། དངོས་པོ་ཐམས་ཅད་བྱེད་དོ། རལ་གྲི་ལ་བབས་བར་འདོད་ན། དུར་ཁྲོད་ཀྱི་ཐལ་བ་དང་གུ་གུལ་གྱི་བདུག་པས་བདུགས་ན་
འབབ་བར་འགྱུར་རོ། མིའི་ཐོད་པ་ལ་འབབས་བར་འདོད་ན། ཐོད་པ་བཀྲུས་ཏེ་ཙན་དན་གྱིས་བསྐུས་ཏེ། དཀྱིལ་འཁོར་གྱི་དབུས་སུ་གཞག་སྟེ། སྔགས་ལན་གཅིག་རྗེས་སུ་དྲན་པར་བྱས་ན། ཐོད་པ་ལ་འབབས་བར་
<pb id="101.168a"/>
འགྱུར་ཏེ། གར་བྱེད་པ་དང་གཱུ་ལེན་པ་དང་། རྒྱུག་པ་དང་སྨྲ་བ་དང་འགྱུར་བ་དང་སྟོན་ཏོ། རོལ་གར་བྱེད་པར་འདོད་ན། ཡུངས་ཀར་ཆུས་ཁྲུས་བྱས་ཏེ། གུ་གུལ་གྱིས་བདུག་ཅིང་སྔགས་བཟླས་ན་རོ་ལངས་པར་
འགྱུར་ཏེ། གར་བྱེད་བ་དང་གླུ་ལེན་བ་དང་། སྨྲ་བ་དང་རྒོད་བ་དང་ཐམས་ཅད་བྱེད་པར་འགྱུར་རོ། །མིའི་ཀེང་རུས་ལ་དྲི་སྣ་ལྔས་ཁྲུས་བྱས་ནས།་ཡུངས་ཀར་གྱིས་ཁྲུས་བྱས་ནས་དཀྱིལ་འཁོར་བྱས་ནས་མེ་ཏོག་
གིས་གཏོར་ཞིང་། ཀེང་རུས་དཀྱིལ་འཁོར་གྱི་དབུས་སུ་བཞག་ནས། གུ་གུལ་གྱིས་བདུགས་ཏེ་སྔགས་བརྗོད་ན་ཀེང་རུས་ལ་འབབས་པར་འགྱུར་ཏེ། ལངས་ནས་གར་བྱེད་པ་དང་། གང་དུ་འདོད་པ་དེར་འགྲོ་ཞིང་
སླར་འོངས་ནས་འདས་བ་དང་མ་འོངས་པ་དང་ད་ལྟར་བྱུད་བའི་གང་འདོད་དྲིས་པ་དེ་སྨྲའོ། མཚོན་ཆ་ལ་ལན་ཅིག་བཟླས་ཏེ་གུ་གུལ་གྱིས་བདུགས་ཤིང་ཧཱུྃ་ཐེང་ཅིག་བྱས་ཏེ་བ་ཏང་ན། ཡུལ་ངོར་རབ་ཏུ་ཞུགས་ན་
འབར་ནས་གཡུལ་དོ་ཟློག་ཅིང་། དགྱ་ཐམས་ཅད་དང་ལག་པར་བྱེད་བ་དང་མི་མཛའ་བ་རྣམས་རབ་ཏུ་འཇོམ་པ་དང་། སྐྲག་པར་བྱེད་པ་དང་། ཕྱོགས་ཕྱོགས་སུ་བསྐྲད་བ་བྱེ་ད་བར་འགྱུར་རོ། །བུམ་པ་སྒྲུབ་པར་འདོད་ན་ཙན་
དན་གྱིས་བསྐུས་ཏེ། དཀྱིལ་འཁོར་བྱི་དབུས་སུ་བཞག་ནས་མེ་ཏོག་གིས་གཏོར་ནས། གུ་གུལ་གྱིས་བདུག་ཅིད་སྔགས་ལན་ཅིག་བརྗོད་བས་འབབ་བར་གྱུར་ཏོ། །གང་དུ་འདོད་བ་དེར་འགྲོ་ཞིང་། སླར་ཡང་འོངས་
ནས་རང་གི་གནས་སུ་འདུག་པར་འགྱུར་རོ། །མཛོད་དུ་བབས་ན་འབྲུ་ཐམས་ཅད་གང་དུ་འདོད་པ་དེར་འཕོ་བར་བྱེད་དོ། །ཡུངས་ཀར་ལ་སྔགས་ལན་གཅིག་དྲན་པར་བྱས་ནས་ཚོང་དུས་སུ་བོར་ནས། ཚོང་དུས་སུ་་་
བཀྲམ་པའི་སྣོད་ཐམས་ཅད་འགུགས་ཤིང་གང་དུ་འདོད་པ་དེར་འགྲོའོ། །མཚོན་ཆ་ཡང་གང་དུ་འདོད་བར་འཕོ་བར་འགྱུར་རོ། །བུ་དོན་གྱི་མདུན་དུ་སྔགས་ལན་ཅིག་རྗེས་སུ་དྲན་པར་བྱས་ཏེ། གུ་གུལ་གྱིས་བདུགས་
<pb id="101.168b"/>
ན་བུ་དོན་གྱི་གཟུགས་གཞན་དུ་འཕོ་ཞིང་གང་དུ་འདོད་བ་དེར་འགྲོའོ།  །གང་གི་གནས་སུ་གཏེར་ཡོད་པར་དགོས་པ་དེར་དཀྱིལ་འཁོར་བྱས་ཏེ། གུ་གུལ་གྱིས་བདུགས་ན། གཏེར་ཐམས་ཅད་མཐོང་བར་འགྱུར་རོ།།
ཁང་སྟོང་ངམ་ཁང་བ་འམ། གྲོང་ངམ་ལྷའི་གནས་སམ། རི་འམ་སྐུ་གཟུགས་སམ། མཆོད་རྟེན་ནས། ནམཁའ་འམ། ཞིང་ངམ་སྟོན་ཀའི་གཡུལ་ལ་མ་བྲེས་ལ་སོགས་པར། གུ་གུལ་གྱིས་བདུག་ཅིང་སྔགས་
རྗེས་སུ་དྲན་པར་བྱས་ན། གཏེར་ཐམས་ཅད་རང་འབྱུང་བར་འགྱུར་རོ། །གྲོང་དང་ཉེ་བར་དཀྱིལ་འཁོར་བྱས་ཏེ་སྔགས་དྲན་པར་བྱས་ནས། གུ་གུལ་གྱིས་བདུགས་ན་གྲོང་ཐམས་ཅད་ཆེར་གཡོས་བར་འགྱུར་རོ།།
ཡུངས་ཀར་ལ་བཟླས་ཏེ་གུ་གུལ་གྱིས་བདུགས་ལ་སྔགས་རྗེས་སུ་དྲན་པར་བྱས་ནས་ལྷ་ཁང་དུ་གཏོར་ན། ལྷའི་གཟུགས་ཐམས་ཅད་གར་བྱེད་བར་འགྱུར་རོ། །སྔགས་ལན་ཅིག་བཟླས་ཏེ། གུ་གུལ་གྱིས་བདུགས་
ན་འགྲོ་བ་ཐམས་ཅད་ལ་འབབས་ཤིང་ཕྱོགས་ཀུན་དུ་རྒྱུག་བར་འགྱུར་རོ། །བ་ལང་ལ་འབབས་པར་འདོད་ན། ཡུངས་ཀར་ལ་སྔགས་ལན་གཅིག་བཟླས་ཏེ། གུ་གུལ་གྱིས་བདུགས་ལ་བརྡེགས་ན། བ་ལང་ལ་ལ་
འབབས་བར་འགྱུར་ཏེ། གང་དུ་འདོད་པ་དེར་འགྲོ་ཞིང་དགྲ་ཐམས་ཅད་ལས་རྒྱལ་བ་དང་དགོས་པ་ཐམས་ཅད་བྱས་ནས་སླར་འོང་བར་འགྱུར་རོ།   །ཚད་་མང་གི་ནང་དུ་སྔགས་དྲན་བར་བྱས་ནས། གུ་གུལ་གྱིས་བདུགས་
ན། ཁ་ཟས་ཚོས་པ་རྣམས་གང་དུ་འདོད་པར་འཕོའོ། ། མཁུར་བ་མཁན་གྱི་ཁང་བར་སྔགས་དྲན་བར་བྱས་ཏེ། གུ་གུལ་གྱིས་བདུགས་ན་མཁུར་བ་ཐམས་ཅད་གང་དུ་འདོད་པ་དེར་འགྲོའོ། ། རིམས་ནད་ཐམས་ཅད་གཞིག་
པ་དང་། བདག་བསྲུང་བ་དང་ཡུངས་ཀར་དང་ཐལ་བ་དང་ཆུ་ལ་ལན་ཅིག་བཟླས་ནས་གུ་གུལ་གྱིས་བདུགས་ནས། བསྲུང་བའི་སྐུད་བ་མགུལ་བར་བཅིངས་ན། འཇིགས་པ་དང་ནད་ཐམས་ཅད་སེལ་བར་འགྱུར་རོ།  །རིམས་
<pb id="101.169a"/>
ནད་ཐམས་ཅད་གཏོང་བར་འདོད་ན། གུ་གུལ་ལ་ལན་ཅིག་བཟླས་ལ་བདུགས་ན་དེ་མ་ཐག་ཏུ་འགྲོ་བ་སྟོང་ཡང་རིམས་ནད་ཀྱིས་ཐེབས་པར་འགྱུར་རོ། །དེ་ཉིད་ཀྱིས་འཕོས་པར་འགྱུར་རོ། །ཞག་བཞི་རིམས་ཀྱིས་
བ་ཏབ་པར་འདོད་ན། བ་ལང་གི་ཤ་དང་གུ་གུལ་གཅིག་ཏུ་བསྲེས་ལ་ལན་བདུན་བཟླས་ཏེ་བསྲེགས་ན། གང་གི་མི་འདོད་པ་དེ་ཞག་བདུན་གྱི་རིམས་ཀྱིས་བཏབ་པར་འགྱུར་རོ།  །གུ་གུལ་ལ་ལན་བདུན་བཟླས་ཏེ་ལན་བདུན་
བསྲེགས་ན་སླར་སོས་པར་འགྱུར་རོ། ། གང་གི་མི་དེ་ལ་ལན་ཅིག་བཟླས་པའི་གུ་གུལ་ལ་ལན་བདུན་བཟླས་ཤིང་མེར་བཅུག་ན། གང་དང་གང་གི་མིང་གཟུང་བ་དེ་ཉིད་གཟས་ཟིན་བར་འགྱུར་རོ།།ཐལ་བས་ཐིག་ལེ་
བྱས་ཏེ་སྤྱི་གཙུག་ཏུ་བཅིངས་པ་གྲོལ་བར་འགྱུར་རོ། །རིམས་ནད་ཐམས་ཅད་ཞི་བར་འདོད་ན་སྐུད་པ་ནག་པོ་འམ་འཇག་མ་ལ་ལན་ཅིག་བཟླས་པས་ཞི་བའོ། །གང་ཅུང་ཟད་བྱས་པ་ཐམས་ཅད་ལ་གུ་གུལ་ལ་ལན་ཅིག་
བཟླས་པས་ཞི་བར་འགྱུར་རོ།  །གར་མཁན་མཆོག་དཔྱད་པ་དང་པོ་རྫོགས་སྷོ།། །།ན་མོ་རཏྣ་ཏྲ་ཡཱ་ཡ། ན་མོ་བཻ་ཤ་ར་མ་ན་སྱ། གྷུ་ཧྱ་ཏི་པ་ཏི་པ་ཏི། ཏ་བ་ན་ད་ཀུ་བ་ར། མ་ཝརྡའི་ཤ་མི་ཨ། ནུ་རུ་སུ་རུ་བ་པ། ན་ད་ཀུ་པ་ར་།
ཙནྡྲ། ཁནྣ་ཁནྣ། ཧེ་མ་ཧེ་མ། ཀ་ན། ན་ད་ཀུ་བ་རཾ། ཧེ་མ་ག་ན། གུ་ཧ་ཀཾ།  ཙ་ལ་ཙ་ལ། པ་ཙ་པ་ཙ། བུ་ལུ་བུ་ལུ་སྭཱ་ཧཱ། གཅིག་ཏུ་དཔའ་བ་རྣམས་འདུལ་ཞིང་ལས་ཐམས་ཅད་གདོན་མི་ཟ་བར་བྱེད་པ། དདོས་གྲུབ་གྱི་ལས་
བླ་ན་མེད་པ་ཐམས་ཅད་དང་། བླ་ན་མེད་པ་དགོས་པ་ཐམས་ཅད་བརྗོད་པ་ཙམ་གྱིས་འགྲུབ་བར་འགྱུར་རོ། བསྐྲད་པར་བྱ་བར་འདོད་ན་སེང་ལྡེང་གི་ཕུར་བུ་སོར་བརྒྱད་ཀྱི་ཚད་དུ་བྱས་ཏེ། ལན་ཅིག་ཡོངས་སུ་བཟླས་
ཏེ། གང་གི་སྒོར་བཏབ་སྟེ། །དེ་མ་ཐག་གུ་སྐྲོད་པར་འགྱུར་རོ། །ཕུར་བུ་ཕྱུང་ན་གྲོལ་བར་འགྱུར་རོ། །ཡུངས་ཀར་ལ་སྔགས་ལན་ཉི་ཤུ་རྩ་གཅིག་བཟླས་ཏེ། དགྲ་བོའི་ཁྱིམ་དུ་བོར་ན། དེ་མ་ཐག་ཏུ་འཁྱམ་བར་འགྱུར་རོ་
<pb id="101.169b"/>
གུ་གུལ་ལ་ལན་ཉི་ཤུ་རྩ་གཅིག་བཟླས་ཏེ་བདུགས་ན་གྲོལ་བར་འགྱུར་རོ། །འཁྱམ་བར་འདོད་ན་མིའི་རུས་པ་ལ་སོར་བརྒྱད་དུ་བྱས་ཏེ། ལན་ཅིག་ཡོངས་སུ་བཟླས་ནས་གུ་གུལ་གྱིས་བདུགས་ཏེ། སྒོ་དྲུང་དུ་བཏབ་
ན་ཞག་གསུམ་གྱིས་ཉེ་དྲུང་ཐམས་ཅད་དང་བཅས་ཏེ་འཁྱམ་པར་འགྱུར་རོ། །ལྕགས་ལ་ཐོ་བ་བྱས་ཏེ། ལན་ཅིག་ཡོངས་སུ་བཟླས་ཏེ། གང་གི་མིང་གཟུང་ནས་སར་བཅུག་ན་དེའི་ལུས་དུམ་བུ་བཅུར་ཞིག་པར་
འགྱུར་རོ། །ཕྱུང་ན་ཐར་རོ། །དུར་ཁྲོད་དུ་གང་གི་མིང་གཟུང་སྟེ་བཅུག་ན་དེ་འབྱུང་པོ་ཆེན་པོས་ཟིན་ཏེ་ཕྱུང་ན་ཐར་རོ། །ཁང་སྟོང་དུ་གང་གི་མིང་གཟུང་སྟེ་ཤ་ཟའི་གཟས་ཟིན་པར་འགྱུར་རོ།  །ཕྱུང་ན་ཐར་རོ། །ལྷ་ཁང་
དུ་ས་བརྐོས་ཏེ་བཅུག་ན་ལྷ་ཆེན་པོའི་གཟས་ཟིན་པར་འགྱུར་རོ།  །ཕྱུང་ན་ཐར་རོ། །ཚལ་དུ་གང་གི་མིང་གཟུང་སྟེ་ས་བསྐོས་ཏེ་བཅུག་ན་རང་གི་གཉེན་འཁོར་དང་། བུ་དང་བུ་མོ་དང་ཁྱིམ་ཐམས་ཅད་སྤངས་ནས་ཐམས་
ཅད་རབ་ཏུ་འབྲོས་བར་འགྱུར་ཏེ་ཇི་ལྟར་རི་དགས་བཞིན་དུ་ནགས་སུ་སྤྱོད་པར་འགྱུར་རོ། །ཕྱུང་ན་ཐར་རོ། །ཐམས་ཅད་ལ་གུ་གུལ་ལ་ལན་ཅིག་བཟླས་བས་འགྲུབ་བར་འགྱུར་རོ། །དཀྱིལ་འཁོར་གྲུ་བཞིར་བྱས་སྟེ། ཐོ་བ་ལ་ལན་ཅིག་
བཟླས་ཏེ། གུ་གུལ་གྱིས་བདུག་ཅིང་ཐོ་བ་དཀྱིལ་འཁོར་ཀྱི་དབུས་སུ་གཞག་གནོད་སྦྱིན་དང་། །འབར་བ་དང་། འབར་བ་མོ་དང་། གནོད་སྤྱིན་མོ་རྣམས་ངུ་ཞིང་ཕྱོགས་ཕྱོགས་སུ་འབྲོས་བར་འགྱུར་རོ། །གནོད་སྦྱིན་གྱི་གཟུགས་བྱས་
སམ། ཡང་ན་བྲིས་བ་ལ་ལན་ཅིག་བཟླས་ཏེ། གུ་གུལ་གྱིས་བདུགས་ན་གནོད་སྦྱིན་དང་འབར་བ་མོ་དང་། གནོད་སྦྱིན་མོ་མདུན་དུ་བཞུགས་ཤིང་དགོས་པ་ཐམས་ཅད་བྱེད་བར་འགྱུར་རོ། །གཏེར་ཐམས་ཅད་འགུགས་ཤིང་སྟོན་པར་བྱེད་དོ།།
གང་དུ་གཏོང་བ་དེ་འགྲོ་བར་འགྱུར་རོ། །ངལ་སོས་བོའི་གཟུགས་བརྙན་སྨྲ་བར་འགྱུར་སྟོ། གང་འདྲི་བ་དེ་ཐམས་ཅད་སྨྲ་ཞིང་སྟོན་བར་བྱེད་དོ། །གཏེར་ཐམས་ཅད་སྟོན་ཅིང་བདག་གིས་བླང་ནུས་པར་འགྱུར་རོ། །ཡུངས་ཀར་དང་
<pb id="101.170a"/>
ཐལ་བ་བསྲེས་ཏེ། སྔགས་ལན་གསུམ་ཡོངས་སུ་བཟླས་ནས་སྤྱི་བོར་གཞག་ལ། གུ་གུལ་གྱིས་བདུག་ཅིད་སྔགས་ལན་ཅིག་རྗེས་སུ་དྲན་པར་བྱས་ནས། ངལ་སོས་པོའི་འཁོར་དེ་གནོད་སྦྱིན་སྟོང་དང་
བཅས་ཏེ། ནོར་དང་བཅས་ཏེ་མདུན་དུ་འོངས་ནས་ལས་ཐམས་ཅད་བྱེད་པར་འགྱུར་ཞིང་ཐམས་ཅད་ཀྱང་དབང་དུ་འགྱུར་རོ། །མཐུ་བོ་ཆེ་རྐང་པས་མནན་ཏེ། གུ་གུལ་གྱིས་བདུག་ཅིང་སྔགས་བཟླས་ན། བཟླས་པ་ཙམ་གྱིས་
གཟུགས་གཡོ་བར་འགྱུར་ཏེ། ཡུངས་ཀར་གྱིས་བརྡེག་ན། ཚིག་སྨྲ་ཞིང་མཆོག་ཐམས་ཅད་སྦྱིན་པར་བྱེད་དོ། །མདུན་དུ་འདུག་ནས་བཀའ་ཐམས་ཅད་ཉན་ཅིང་། དགོས་པ་ཐམས་ཅད་འགྲུབ་ཅིང་དཔྱད་ཐམས་ཅད་
ཀྱི་དངོས་གྲུབ་སྦྱིན་པར་བྱེད་དོ། །མིའི་ཐོད་པ་ལ་སྔགས་ལན་བདུན་བཟླས་པའི་ཡུངས་ཀར་ཐོད་པའི་ནང་དུ་བཅུག་སྟེ། དྲག་པོའི་མགོར་བཅུག་ན་ཅི་སྲིད་འཚོའི་མགོར་ཐོད་པ་གནས་ཀྱི་བར། དེ་སྲིད་དགོས་པ་ཐམས་ཅད་
འགྲུབ་ཅིང་། མཆོག་ཐམས་ཅད་སྟེར་ཞིང་བཀའ་བཞིན་བྱེད་པར་འགྱུར་རོ། །གུ་གུལ་གྱིས་བདུག་ཅིང་སྔགས་རྗེས་སུ་དྲན་པར་བྱས་ནས། ཚིག་སྨྲ་ཞིང་བྱ་བ་ཐམས་ཅད་བྱེད་མཆོག་ཐམས་ཅད་སྟེར་པར་འགྱུར་རོ། ཚངས་པ་
རྐང་པས་མནན་ཏེ། གུ་གུལ་གྱིས་བདུག་ཅིང་སྔགས་བརྗོད་ནས། འོ་མ་དང་ཞོས་བཀྲུས་ན། ཚངས་པ་རང་གི་གཟུགས་ཀྱིས་མདུན་དུ་འདུག་སྟེ་གསང་སྔགས་དཔྱད་དང་དངོས་གྲུབ་ཐམས་ཅད་རྗེས་སུ་སྟེར་བར་འགྱུར་རོ།།
ཁྲུས་བྱས་བའི་འོ་མ་དེ་འབྲས་ཁྲར་མའི་ཟན་དང་བསྲེས་ཏེ་ཟོས་ན་ཐོས་པའི་རྒྱུད་ཐམས་ཅད་ཁ་ཏོན་ནུས་ཤིང་། དཔྱད་དང་སྔགས་ཐམས་ཅད་རྗེས་སུ་འཇུག་པར་འགྱུར་རོ། །ཐོས་པ་ཐམས་ཅད་ཆུད་མི་ཟ་བར་འགྱུར་
རོ། །མི་འམ་ཅི་དང་ཚངས་པའི་དབྱངས་ཀྱི་ང་རོ་དང་ལྡན་བར་གྱུར་ནས། །ལུས་ཐམས་ཅད་དག་ནས་ཚེ་ལོ་སྟོང་དུ་འགྱུར་ཞིང་། འཁྱིལ་ཅིང་འཁྱིལ་པ་སྒྲ་དང་འཛིན་པའི་ཚིག་ཏུ་འགྱུར་རོ། །དགྲ་བོའི་གཟུགས་བརྙན་བྱས་བ་འམ་
<pb id="101.170b"/>
འོན་ཏེ་བྲིས་པ་ལ་བལ་བོ་སེའུ་འི་ལྕུག་མ་ལན་ཅིག་བཟླས་ཏེ་གུ་གུལ་གྱིས་བདུགས་ན་ལུས་ཐམས་ཅད་བཅིང་བར་འགྱུར་རོ། །མིའི་ཐོད་པ་གཟུང་སྟེ། ཀ་ར་བི་རའི་ལྕུག་མས་དགྲ་བོའི་མིང་གཟུང་ཞིང་གཞུས་ན། དགྲ་ཐམས་
ཅད་ཀྱི་མིང་རྡོལ་ཞིང་ལུས་ཀྱི་ཡན་ལག་དང་ཉིང་ལག་ཐམས་ཅད་ཀྱང་ཞིག་པར་འགྱུར་ཏེ། ཐམས་ཅད་གུ་གུལ་གྱིས་བདུག་པ་དང་། ལན་གཅིག་བཟླས་སོ། །ལས་ཐམས་ཅད་ལ་ལན་ཅིག་བཟླས་པ་ཙམ་གྱིས་དངོས་གྲུབ་འགྲུབ་
བར་འགྱུར་རོ། གཅིག་ཏུ་དཔའ་བ་གར་མཁན་མཆོག་གི་ཆོ་ག་གཉིས་པ་རྫོགས་སྷོ།།  །།ན་མོ་བཻ་ཤ་ར་མ་ན་སཱུ་ཏྲ་ཡ། ཡར་ན་དྷ་ཀུ་པ་ར་ཡ་དི་བྷྱ། བྱི་ན་མ། ཚ་རི་ཐཾ་ཡ། ཧེ་མ་མ་ལ། ཀུ་ན་ཏ་ལ། ཤ་རཱི་ར་ཡ། ཀྵ་རཀྵ།  ས་མི་ན་
ཏི་ཏ་ཡ། ཏྭོཾ་བྷ་ག་བཾ། མ་བཱ་ར་དཻ། བྱ་མྱཻ། ཏདྱ་ཐཱ། བ་ནི་བ་ནི། ཀུ་ཏ་ཀུ་ཏ། ཀུད་ཏ་ཀུད་ཏ། ཀུ་ཀུ། ཀུ་ཀུ། པ་ཙ་པ་ར། ཕུ་ར་པུ་ར། ཀུ་པ་ར་ཀུ་པ།  མ་ར་ཀུ་བ་ར། དི་བྱི་མཾ། ཀུན་ད་ལི། རུ་ཏི་རུ་ཏི་སྭཱ་ཧཱ། དེ་ནས་གནོད་སྦྱིན་མོ་སྒྲུབ་
པར་འདོད་ན། ཝ་ཏེའི་ཤིང་ལས་སྤང་ལེབ་བྱས་ལ། གནོད་སྦྱིན་མོ་བྲི་བར་བྱ། ཁ་དོག་སྔོ་བསངས་ལ། གདོང་ཁྲོ་གཉེར་ཅན། མཆེ་བ་འཁྱིལ་པ། སྟོད་གཡོགས་མེད་པ། རྒྱན་ཐམས་ཅད་ཀྱིས་བརྒྱན་པ།  ལག་
པ་གཡོན་པ་ན་མིའི་ཐོད་པ་ཁྲག་གིས་གང་བ། ལག་པ་གཡས་པས་མཆོག་སྦྱིན་པ་སྟེ། དེའི་མདུན་དུ་རིག་པ་བཟླས་ཤིང་། ཟས་དཀར་པོ་བཟའ་བར་བྱ། བརྒྱ་སྟོང་རྫོགས་པ་དང་། གནོད་སྦྱིན་མོ་མདུན་དུ་འོངས་བར
འགྱུར་ཏེ། དེའི་གཏོར་མ་དཀར་པོ་ཡོན་ཆུ་སྦྱིན་བར་བྱའོ།  །སྨྲ་བ་ཅི་བགྱི་བཀའ་སྩོལ་ཅིག་ཅེས་བགྱིས་པ་དང་། རིག་འཛིན་གྱིས་སྨྲ་བར་བྱ་བ་ངའི་ཆུང་མ་གྱིས་ཤིག་ཅེས་སྨྲས་བ་དང་དེ་བཞིན་ནོ་ཞེས་ནས་མི་
སྣང་བར་འགྱུར་རོ། །དེ་ནས་རྒྱན་ཐམས་ཅད་ཀྱིས་བརྒྱན་པའི་བུད་མེད་ཅིག་འོངས་ནས་དེ་དང་ལྷན་ཅིག་ཏུ་འདོད་བའི་ཡོན་ཏན་དང་རོལ་ཅིང་དགའ་བ་ཡོངས་སུ་སྤྱོད་དོ། །རིག་འཛིན་དེ་གནོད་སྦྱིན་ཆེན་པོ་སྟོབས་སྟོབས
<pb id="101.171a"/>
དང་ལྡན་བར་འགྱུར། གང་དང་གང་དུ་འདོད་པ་དེར་འགྲོ་ཞིང་ནམ་མཁར་སྦྱོར། ཚེ་ལོ་སྟོང་ཐུབ་བར་འགྱུར་རོ། །དེ་ནས་མངོན་བར་སྤྱོད་པར་འདོད་ན། བྱེད་པ་བསླབ་བ་ནི་གོས་ཆེན་པོ་ཞིག་བགོས།
སྟག་གི་ལྤགས་པས་སྨད་གཡོགས་བྱས་ཏེ། དུར་ཁྲོད་དབུས་ན་ཅི་འབྱོར་པའི་ཁྲག་གིས་སྦྱིན་སྲེག་ཞག་བཅུ་གཉིས་ཀྱི་བར་དུ་བསྲེགས་ན། ཞག་བཅུ་གཉིས་ན་བུད་མེད་སེང་གེ་ཞོན་བ་ཏྲི་ཤཱུ་ལ་དང་། དགྲ་
སྟ་དང་། ཨུ་པ་ར་ལག་པ་ན་དྲིལ་བུ་ཐོགས་པ་མདུན་དུ་འོངས་ནས། དེ་སྨྲ་བ་རིག་འཛིན་ང་བཀྲེས་སོ་ཞེས་སྨྲ་བ། གཏོར་མ་འདིར་གར་མཁན་མཆོག་གི་བཀའ་སྟེ། ད་ཅི་ལྟར་བདེ་བར་སྤྱོད་ཅིག་ཅེས་
ནས། དེ་ནས་ཡོན་ཆུ་སྤྱིན་པར་བྱའོ། །དེས་སྨྲས་པ་ཅི་སློང་ཞེས་པ་དང་། རིག་འཛིན་གྱིས་སྨྲ་བར་བྱ་སྟེ། ངའི་ལས་ཐམས་ཅད་བྱོས་ཤིག་ཞེས་པ་དང་། དེས་སྨྲས་བ། རིག་པ་འཛིན་དེ་དེ་བཞིན་ནོ་ཞེས་ནས་
གང་དགོས་པར་འགྱུར་བ་དེ་ཐམས་ཅད་དང་། གཏེར་ཐམས་ཅད་སྟོན་ནོ། ཧན་ཙ་ན་སྒྲུབ་པར་འདོད་ན་ལྡོང་རོས་དམར་པོ་མི་མགོ་གའུ་འི་ནང་དུ་ཁྲག་དང་བསྲེས་ཏེ་བཅུག་ནས། སྔགས་བརྒྱ་རྩ་བརྒྱད་བསྔགས་
ཤིང་། ཀ་ར་བི་རའི་ལྕུག་མས་དཀྲུག་ཅིང་། དེ་ནས་མི་མགོ་འབར་བར་འགྱུར་ཏེ། དེས་ཐིག་ལེར་བྱས་ན། ནམ་མཁའ་ལ་འགྲོ་ཞིང་། རིག་འཛིན་དང་ཐབས་གཅིག་རོལ་བར་འགྱུར་རོ། །སྙིང་གར་ཐིག་ལེ་
བྱས་ན། མི་སྣང་བར་འགྱུར་ཞིང་གང་འདོད་པ་དེར་ཞུགས་པར་འགྱུར་རོ། །མིག་ལ་བསྐུས་ན་གཏེར་ཐམས་ཅད་མཐོང་བར་འགྱུར་རོ། །ལྷ་མ་ཡིན་གྱི་སྒོ་ཐམས་ཅད་སྒྲིབ་པ་མེད་པར་མཐོང་བར་འགྱུར་རོ།  །ཀླུའི་  
གནས་ཐམས་ཅད་ཀྱད་མཐོང་ཞིང་ཀུན་དུ་འཇུག་པ་དང་ཀུན་དུ་འགྲོ་བ་དང་ཐམས་ཅད་རོལ་ཅིང་དགའ་བ་མྱོང་བར་འགྱུར་རོ། །ཟོས་ན་བསྐལ་པ་སྟོང་ཕྲག་སྟོང་དུ་ཚེ་རིང་། རིག་འཛིན་གྱི་འཁོར་ལོ་འཁྱིལ་ཅིང་འཁྱིལ་
<pb id="101.171b"/>
ཏེ། མི་འམ་ཅིའི་དབྱངས་དང་ལྡན་བར་འགྱུར་རོ། །ཉུང་རུམ་དུ་བྱ་བར་འདོད་ན། དུར་ཁྲོད་ཀྱི་ཐལ་བས་གཟུགས་བྱས་ཏེ། སེང་ལྡེང་གི་ཕུར་བུ་བྱས་ཏེ། ལན་བདུན་སྔགས་བཟླས་ནས། སྙིང་གར་བཏབ་ན། དེ་མ་ཐག་
ཏུ་ཉུང་རུམ་དུ་འགྱུར་རོ། །ནག་བོའི་ཕྱོགས་ཀྱི་ཚེས་བཅུ་བཞི་ལ་དུར་ཁྲོད་དུ་ཞུགས་ནས། སྔགས་ལན་ཉི་ཤུ་རྩ་གཅིག་རྗེས་སུ་དྲན་བར་བྱས་ན། ཧན་ཙ་ན་བླངས་ནས་སོར་བྱིར་དང་ལྷན་ཅིག་བསྲེགས་ཏེ་
ལན་ཉི་ཤུ་རྩ་གཅིག་ཡོངས་སུ་བཟླས་ཏེ། མིག་ལ་བསྐུས་ན། སྐལ་པ་མཆོག་དང་། རིག་འཛིན་དུ་ལྡན་ཞིང་གང་མཐོང་བ་དེ་དབང་དུ་འགྱུར་རོ། །འཇིག་རྟེན་ཀུན་དང་མཛའ་ཞིང་ཐམས་ཅད་ཀྱིས་མཆོད་
པར་འགྱུར་རོ། །རོ་ཙ་ན་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ། ཐིག་ལེ་བྱས་ན་སྐལ་པ་མཆོག་དང་དགོས་པ་ཐམས་ཅད་འགྲུབ་ཅིང་། བུད་མེད་ཀུན་དབང་དུ་གྱུར་ནས་འགྲོ་བ་ཐམས་ཅད་མཛའ་བར་འགྱུར་རོ་
ཟོས་ན་རྩོད་པ་ཐམས་ཅད་ལས་རྒྱལ་བར་འགྱུར་རོ། །ལན་ཉི་ཤུ་རྩ་གཅིག་བཟླས་བའི་ཆུས་བཀྲུས་ནས། གཏོར་ན་ཁྲོས་པའི་རྒྱལ་པོ་ཞི་བར་འགྱུར་རོ། །མཛའ་ཞིང་འཛིན་པ་དག་ཏུ་འགྱུར་རོ། ཐམས་ཅད་
ཀྱང་གུ་གུལ་གྱི་པོག་གིས་བསྒྲུབ་པར་བྱའོ། གར་མཁན་མཆོག་གི་བསྒྲུབ་པའི་ཆོ་ག་གསུམ་པ་སྟེ། རྫོགས་སྷོ།།  །།<sutra id="J733"/><head n="1" t="འཕགས་པ་གནོད་འཛིན་དཔལ་ཞེས་བྱ་བའི་གཟུངས།" st="ཨཱརྱ་ཛྃ་བྷ་ལ་ཤྲཱི་ནཱ་མ་དྷཱ་ར་ཎཱི།"/>  རྒྱ་གར་སྐད་དུ།<stitle n="780">ཨཱརྱ་ཛྃ་བྷ་ལ་ཤྲཱི་ནཱ་མ་དྷཱ་ར་ཎཱི།</stitle>བོད་སྐད་དུ།  <ttitle n="780">འཕགས་པ་གནོད་
འཛིན་དཔལ་ཞེས་བྱ་བའི་གཟུངས།</ttitle><bampo n="780.1">གནོད་སྦྱིན་གྱི་རྒྱལ་པོ་གནོད་འཛིན་དཔལ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་དཔལ་ཕྱག་ན་རྡོ་རྗེ་ལྕང་ལོ་ཅན་གྱི་
གནས་དམ་པ་ན་འཁོར་གནོད་སྦྱིན་དུ་མས་བསྐོར་ཏེ་བཞུགས་སོ། །དེའི་ཚེ་གནོད་སྦྱིན་གྱི་རྒྱལ་པོ་གནོད་འཛིན་དཔལ་ལ་གསང་བ་པའི་བདག་པོས་བཀའ་སྩལ་པ། སེམས་ཅན་དབུལ་ཞིང་སྡུག་བསྔལ་
<pb id="101.172a"/>
བ་དེ་དག་ཞི་བའི་ཕྱིར་རང་གི་སྲོག་གི་སྙིང་པོ་དང་རིག་སྔགས་ཁྱོད་ཀྱིས་སྟོན་ཅིག །ངས་ཀྱང་བྱིན་གྱིས་བརླབ་པར་བྱའོ། །དེ་ནས་གནོད་འཛིན་དཔལ་གྱིས་གསོལ་པ། གསང་བའི་བདག་པོ་བཅོམ་ལྡན་འདས། །
སེམས་ཅན་སྡུག་བསྔལ་ཞི་བའི་ཕྱིར། །རིག་སྔགས་བདག་གིས་བསྟན་པར་བགྱི། །སྡུག་བསྔལ་སྤོང་ཞིང་བདེ་བ་ཐོབ། །ཚོགས་ཆེན་གཉིས་ནི་རྫོགས་འདོད་པས། །རང་ལུས་བསྲུང་ཕྱིར་རིག་སྔགས་འདི། །བཟླས་
ཤིང་ཡོངས་སུ་གཟུང་བར་བྱ། །ན་མོ་ཨཱརྱ་ཛྃ་བྷ་ལ། མ་ཧཱ་ཛཾ་བྷ་ལ། ཏདྱ་ཐཱ། ར་ར་ར་ར། ཀུ་ནུ་ཀུ་ནུ། ཁུ་ནུ་ཁུ་ནུ། གུ་ནུ་གུ་ནུ། ས་པ་ས་པ། ཀ་ར་ཀ་ར། མ་ཧཱ་བི་ར་ར་མ། མ་ཧཱ་ཀ་ར་དོ། མ་ར་ཤ། ཧ་ར་ཤ། ཏུ་མ་སརྦ་སྭཱ་ཧཱ། ནན་ཙ་
སྭཱ་ཧཱ། བཅོམ་ལྡན་འདས་གསང་བའི་བདག་པོ་སྔགས་འདི་འདོན་པས་སྐུད་པ་སྔོན་པོ་ལ་ལན་བདུན་དུ་སྔགས་ཀྱིས་བཏབ་སྟེ། ལན་རེ་མདུད་པ་རེ་བོར་ནས་དཔུང་པ་ལ་བཅིངས་ན་གནོད་པ་མེད་ཅིང་དགོས་པ་འགྲུབ་པར་འགྱུར་
ལགས་སོ། །གུ་གུལ་ཙན་དན་དུ་རུ་སྐ། །ཀ་ཏ་ར་དང་སྦྱར་བའི་སྨན། །དེ་ཡིས་མཆོད་པ་དབུལ་བར་བྱའོ། །ན་མ་ཨཱརྱ་ཛཾ་བྷ་ལ། ན་མོ་དན་ཏཱ་ཡ། དན་ཏི་ཤྭ་རཱ་ཡ། ཨཱ་ཀར་ཥ་ཡ། ཨ་ཀར་མི་ཏ། དན་ཏི་ཤ་དྷཱ་ཡ། པ་ར་མ་ཀརྡུ་ནི་ཡ། 
སརྦ་སཏྭ་ཧི་ཏ་ཛི་ན་ཏ། མ་མ་དན་ཏ། ན་མ་པ་རི་ཡེ་ཤ །ས་མ་ཡ་མ་ཧཱ་ཨཱ་ཀར་ཤ་སྭཱ་ཧཱ། རིག་སྔགས་འདི་ལན་བདུན་ཚང་བར་བཟླས་ཏེ། དེའི་འོག་ཏུ་གསང་བའི་སྙིང་པོ་གདོན་པར་བགྱིའོ། །དེ་ཡང་སྔར་འཕགས་པ་དཀོན་མཆོག་
གསུམ་དང་། གསང་བ་པའི་བདག་པོ་ལག་ན་རྡོ་རྗེ་ལ་མཆོད་ནས། དེའི་འོག་ཏུ་བདག་གི་མིང་ནས་བརྗོད་པར་བགྱིད་ན་ནོར་རྫས་དང་། ཅི་འདོད་པ་དག་འགྲུབ་པར་བགྱིད་ཅིང་བདེ་བ་སྩོལ་བར་བགྱིད་དོ། །དེ་ནས་བདག་གིས་གསང་སྔགས་
ཡིད་བཞིན་གྱི་ནོར་བུ་འདོན་ཅིང་ཡི་དམ་དུ་བགྱིད་ན། དེའི་དགོས་པ་ཅི་སྨོས་པ་ཐམས་ཅད་སྒྲུབ་པར་བགྱིད་ལགས་སོ། །དེ་ནས་གནོད་སྦྱིན་གྱི་རྒྱལ་པོ་གནོད་འཛིན་དཔལ་གྱིས་ཉིད་ཀྱི་སྙིང་པོ་ཡིད་བཞིན་གྱི་ནོར་བུ་ལྟ་བུ་དཔལ་ཕྱག་ན་རྡོ་རྗེ་