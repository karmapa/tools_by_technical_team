<pb id="93.24a"/>
བཤད། །རྡོ་རྗེ་ཡེ་ཤེས་རྣལ་འབྱོར་ཆེ། །སངས་རྒྱས་ཀུན་གྱི་སྟོབས་པོ་ཆེ། །ཐོག་མ་ཐ་མ་མེད་ཞི་བ། །རིག་པ་མཆོག་ཅེས་བྱ་བར་བཤད། །དེ་ནས་ཡང་འཇམ་དཔལ་གཞོན་ནུར་གྱུར་པས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་གླུས་
དེ་བཞིན་གཤེགས་པ་ཐམས་ཅད་ལེགས་པར་མཆོད་ནས་གླུར་བླངས་པ། ཨོྃ་སརྦྦ་བུད་དྷ་པ་ར་མེ་ཤྭ་ར་བུརྡྷྱ་ཤུརྡྷྱ་་ལ་ལི་ཧོཿ སུ་བྷ་ག །སུ་ར་ཏ། མ་ཧཱ་མ་ཧཱ་ཨཱ་དི་མ་ཧཱ་བུདྡྷ་བུདྡྷ་ཡོ་གཱི་ཤྭ་ར་ཏ་ཐཱ་ཏཱ་བྷཱ་བི་ཏྭཱད་མ་ཀ་ཏ་ཐཱ་ག་ཏ། བྱང་ཆུབ་སེམས་བསྐྱེད་ལས་འཁྲུངས་
པ། །སངས་རྒྱས་ཀུན་ལ་ཕྱག་འཚལ་ལོ། །མཆོག་གི་དབང་ཕྱུག་དམ་པའི་ཆོས། །གདོད་ནས་ཞི་བ་ལ་ཕྱག་འཚལ། །བྱང་ཆུབ་སེམས་དཔའ་སྐྱོབ་པ་པོ། །རྡོ་རྗེ་ཅན་ཀུན་ལ་ཕྱག་འཚལ། །དེ་བཞིན་གཤེགས་པ་རྡོ་རྗེ་ཆེ། །སངས་རྒྱས་བྱང་ཆུབ་ལ་
ཕྱག་འཚལ། །མི་དམིགས་གོ་འཕང་ལ་གནས་པ། །མཐའ་ལས་འདས་པ་ལ་ཕྱག་འཚལ། །འདྲེན་པ་རྣམས་ཀྱི་སྟོབས་པོ་ཆེ། །ཧཱུྃ་གི་ཡི་གེ་མ་ལུས་པ། །ཐམས་ཅད་མཁྱེན་པ་མཐའ་དག་དང་། །ཤིན་ཏུ་ཡོངས་སུ་མྱ་ངན་འདའ། །འཇིག་རྟེན་
དབང་ཕྱུག་མགོན་བཟང་པོ། །རྡོ་རྗེ་ཡེ་ཤེས་དྲི་མ་མེད། །རྣམ་པར་དག་པ་རྡོ་རྗེ་མཆོག །དངོས་གྲུབ་ཐམས་ཅད་རབ་གསོལ་བྱེད། །རྣལ་འབྱོར་དབང་ཕྱུག་རྣམས་ཀྱི་མགོན། །དུས་གསུམ་བསམ་པ་དབང་སྒྱུར་བ། །སེམས་ཅན་རྣམས་
ལ་ཕན་དོན་དུ། །འབྱུང་བ་ཁྱོད་ལ་ཕྱག་འཚལ་འདུད། །རྡོ་རྗེ་སྙིང་པོ་རྒྱན་ལས་དཀྱིལ་འཁོར་ཆེན་པོ་ཡོངས་སུ་རྫོགས་སྷོ།།  །།<head n="2" t="ཕྱག་རྒྱའི་རིམ་པར་ཕྱེ་བ།" type="lewu" zh="86.55"/>དེ་ནས་བཅོམ་ལྡན་འདས་དེ་བཞིན་གཤེགས་པ་རྣམས་སླར་ཡང་འདུས་པར་གྱུར་
ནས་དེ་བཞིན་གཤེགས་པ་ཐམས་ཅད་ཀྱི་ཐུགས་ཀར་ཞུགས་ཏེ། བཅོམ་ལྡན་འདས་རྣལ་འབྱོར་གྱི་དབང་ཕྱུག་ཆེན་པོ་རྡོ་རྗེ་སྙིང་པོ་རྒྱན་གྱི་དཀྱིལ་འཁོར་ཆེན་པོའི་ཕྱག་རྒྱའི་དོན་ཆེད་དུ་བརྗོད་པ། དེ་ནས་ཡང་དག་བཤད་བྱ་བ། །
དཀྱིལ་འཁོར་ཆེན་པོ་དམ་པ་སྟེ། །རྡོ་རྗེ་སྙིང་པོ་ཞེས་གྲགས་པ། །སངས་རྒྱས་ཀུན་གྱི་སྐྱོབ་པའོ། །གྲུ་བཞི་པ་ལ་སྒོ་བཞི་པ། །རྟ་བབས་བཞིས་ནི་རྣམ་པར་མཛེས། །སྒོ་ཁྱུད་རྡོ་རྗེའི་གཟུགས་བརྙན་དང་། །ཕྱག་རྒྱ་
<pb id="93.24b"/>
དང་ལྡན་རབ་ཏུ་མཛེས། །དཀྱིལ་འཁོར་དེ་ཡི་དབུས་སུ་ནི། །འཁོར་ལོ་གཉིས་ནི་རབ་ཏུ་གནས། །རྩིབས་བརྒྱད་པ་དང་བཅུ་དྲུག་རྩིབས། །རྣམ་པར་དབྱེ་བ་ལེགས་པར་བརྟག །དབུས་ཀྱི་དཀྱིལ་འཁོར་ནང་གི་ནི། །ལྟེ་བའི་གནས་སུ་ལེགས་
བརྟགས་པ། །པད་མ་ཆེན་པོ་འདབ་བརྒྱད་པ། །གེ་སར་གཏམས་པས་རབ་ཏུ་མཛེས། །དེ་ཡི་ལྟེ་བའི་དབུས་སུ་ནི། །ཁྱབ་བདག་རྣལ་འབྱོར་དབང་ཕྱུག་ཆེ། །རྣམ་པར་སྣང་མཛད་བརྩོན་ཆེན་པོ། །སེམས་ཅན་ཀུན་ལ་རྗེས་བརྩེ་བས། །དེ་ཡི་ཉེ་འཁོར་
ཀུན་དུ་ནི། །དེ་བཞིན་གཤེགས་པ་བརྒྱད་རྣམས་དགོད། །ཤར་དུ་དགོད་བྱ་འཁོར་ལོ་ཅན། །གཙུག་ཏོར་དཀར་པོ་ནུབ་ཏུ་གནས། །གཟི་བརྗིད་ཕུང་པོ་ལྷོ་རུའོ། །རྣམ་པར་རྒྱལ་བ་བྱང་དུ་གནས། །དབང་ལྡན་རྣམ་པར་གསལ་བར་བྲི། །མེར་ནི་སྟེང་
འགྲོ་དགོད་པར་བྱ། །སྟེང་འགྲོ་ཆེན་པོ་བདེན་བྲལ་དུ། །རླུང་དུ་རྒྱལ་བ་ཆེན་པོ་གནས། །སངས་རྒྱས་གཟུགས་བརྙན་འཛིན་པའི་མཆོག །རྣལ་འབྱོར་ལྡན་པས་འདི་དག་བྲི། །མི་བསྐྱོད་པ་ནི་ཤར་དུ་དགོད། །ལྷོ་རུ་རིན་ཆེན་འབྱུང་ལྡན་ནོ། །ནུབ་
ཏུ་འོད་དཔག་མེད་པར་འགྱུར། །བྱང་དུ་དོན་ཡོད་གྲུབ་པའི་མིང་། །ཟླ་བའི་དཀྱིལ་འཁོར་ལ་བརྟེན་པའོ། །དབང་ལྡན་ཕྱོགས་ནས་བརྩམས་ནས་ནི། །རྡོ་རྗེ་སེམས་དཔའ་ལ་སོགས་བྲི། །ཐམས་ཅད་ཟླ་བའི་དཀྱིལ་འཁོར་གནས། །འཁོར་རྣམས་
ཟླ་བའི་དཀྱིལ་འཁོར་ལའོ། །ཕྲེང་བ་རྣམ་པར་དགོད་བྱ་བ། །རང་གི་ཕྱག་རྒྱ་འོད་ཟེར་འབར། །རྡོ་རྗེ་སྒེག་མོ་ལ་སོགས་པའི། །ལྷ་མོ་འབད་པས་དགོད་པར་བྱ། །རྡོ་རྗེ་བདུག་པ་ལ་སོགས་བྲི། །དེ་བཞིན་གཟུགས་ཀྱི་རྡོ་རྗེ་སོགས། །རྡོ་རྗེ་
ལྕགས་ཀྱུ་ལ་སོགས་པ། །སྒོ་སྲུངས་འབད་པས་བྲི་བར་བྱ། །ཕྱི་ཡི་དཀྱིལ་འཁོར་ལ་གནས་པར། །ཀུན་དུ་བཟང་སོགས་རིམ་བཞིན་བྲི། །རང་གི་ཕྱག་རྒྱའི་འཁོར་རྣམས་དང་། །ཕོ་ཉ་ཡི་ནི་འཁོར་དག་དང་། །ཁྲོ་བོ་རྣམས་དང་མངག་པ་དང་། །
དེ་བཞིན་ཕོ་ཉ་ཕོ་ཉ་མ། །རྒྱ་མཚོ་ཡི་ནི་དཀྱིལ་འཁོར་ནི། །འོད་ཀྱི་དཀྱིལ་འཁོར་གསལ་བའོ། །ཕྱི་རུ་ཕྱི་རོལ་རྡོ་རྗེའི་མིང་། །དཀྱིལ་འཁོར་ལ་ནི་འབད་པས་བྲི། །དབང་ལྡན་ཕྱོགས་ནས་བརྩམས་ནས་སུ། །འཇིག་རྟེན་སྐྱོང་བ་བརྒྱད་པོ་བྲི། །
<pb id="93.25a"/>
ཚངས་པ་ཁྱབ་འཇུག་དབང་ཆེན་མིང་། །དབང་པོ་ལ་སོགས་ལྷ་ཐམས་ཅད། །མ་མོ་ཀུན་དང་སྲིང་མོ་རྣམས། །རྒྱལ་པོ་ཆེན་པོ་བཞི་དང་ཀླུ། །དེ་བཞིན་ལྷ་རྣམས་ཐམས་ཅད་དང་། །བརྩོན་འགྲུས་ཆེན་པོ་ནམ་མཁའ་ལྡིང་། །
འབད་པ་ཡིས་ནི་བྲི་བར་བྱ། །དེ་ལྟའི་དཀྱིལ་འཁོར་བྲིས་ནས་སུ། །ཁྱད་པར་དུ་ནི་མཆོད་པར་བྱ། །མེ་ཏོག་བདུག་སྤོས་རོལ་མོ་སོགས། །དེ་བཞིན་བཟའ་དང་སྟོན་མོ་སོགས། །ཕྲེང་བའི་རྒྱན་ནི་སྣ་ཚོགས་ཀྱིས། །དེ་བཞིན་གཤེགས་རྣམས་
མཆོད་པར་བྱ། །དཀྱིལ་འཁོར་ཀུན་གྱི་ཆོ་ག་ཡིས། །མཆོད་པ་ཀུན་གྱིས་ཐམས་ཅད་ནས། །འཁོར་ལོ་ཀུན་གྱི་ཆོ་ག་ཡིས། །སངས་རྒྱས་ཐམས་ཅད་མཆོད་པར་བྱ། །དེ་ནས་སློབ་མ་ཐམས་ཅད་གཞུག །ཡོངས་སུ་དག་པ་ཁྱད་པར་དུ། །
བྱང་ཆུབ་སེམས་ནི་བསྐྱེད་ནས་སུ། །བྱང་ཆུབ་བསླབ་པ་རྗེས་སྤྱོད་པ། །ཆོ་ག་ཤེས་པའི་སྔགས་པས་གཞུག །འདྲེན་པ་རྣམས་ལ་མཆོད་དུ་གཞུག །རྡོ་རྗེའི་དབང་བསྐུར་སྦྱོར་བ་ཡིས། །དབང་བསྐུར་བ་ནི་དེ་ནས་སྦྱིན། །སེང་གེའི་ཁྲི་ཡི་
སྟེང་དུ་ནི། །དར་དང་མེ་ཏོག་ཆུན་པོས་སྤྲས། །དཀར་པོའི་གདུགས་དང་རིན་ཆེན་ཆེ། །བླ་རེ་རྒྱ་ཆེ་འབར་བ་དང་། །དེ་ཡི་གཡས་ཀྱི་དྲུང་དུ་ནི། །མཁས་པ་ཡིས་ནི་གཞག་པར་བྱ། །བ་དན་རྣམ་པ་སྣ་ཚོགས་དང་། །སྣ་ཚོགས་རས་ཀྱིས་
རབ་མཆོད་པ། །གཡོན་གྱི་དྲུང་དུ་ཐམས་ཅད་ནས། །འབད་པ་ཡིས་ནི་གཞག་པར་བྱ། །རིན་ཆེན་སྨན་ཀུན་གྱིས་གང་བའི། །བུམ་པ་ལེགས་པར་གཞག་བྱས་ཏེ། །རྡོ་རྗེ་མིང་གི་དབང་བསྐུར་གྱིས། །དེ་ལ་རང་གིས་དབང་བསྐུར་བྱ། །
རྡོ་རྗེ་མིང་གིས་དབང་བསྐུར་བ། །མཁས་པ་ཡིས་ནི་སླར་ཡང་བྱ། །ཀུན་གྱི་ཅོད་པན་དབང་བསྐུར་གྱིས། །ཡང་དང་ཡང་དུ་དབང་བསྐུར་བྱ། །ཆོས་ཀྱི་ཅོད་པན་དབང་བསྐུར་དང་། །སངས་རྒྱས་ཀུན་གྱི་སྐྱོབ་པ་ནི། །
སྣ་ཚོགས་ལས་ཀྱི་དབང་བསྐུར་སྦྱིན། །ཆོས་ཀྱི་དབྱིངས་དང་མཉམ་མཚུངས་པའོ། །ཆོས་ཀྱི་སྐུ་ཡི་དབང་བསྐུར་བ། །སངས་རྒྱས་ཀུན་གྱི་སྒྲོན་མའི་སྦྱིན། །དེ་ལྟར་སློབ་མ་དབང་བསྐུར་བ། །ཁྱད་པར་དུ་ནི་སྔགས་པས་
<pb id="93.25b"/>
བྱ། །དེ་ལ་དམ་ཚིག་ཆོ་ག་ཡིས། །སྔགས་དང་ཕྱག་རྒྱས་སྦྱར་བར་བྱ། །སློབ་དཔོན་བརྙས་པར་མི་བྱ་ཞིང་། །སྒྲུབ་པོ་ཀུན་ལ་སྨད་མི་བྱ། །སྔགས་གྱི་སྤྱོད་པ་ཐམས་ཅད་ལ། །འདའ་བར་མི་བྱ་སྨད་མི་བྱ། །འཇིག་རྟེན་པ་ཡི་ལྷ་རྣམས་དང་། །
གྲུབ་མཐའི་རིགས་པ་ཐམས་ཅད་ལ། །སྨད་པར་མི་བྱ་བླང་མི་བྱ། །དེ་ལ་མངོན་པར་དགའ་བ་སྤངས། །སྡིག་པ་ཐམས་ཅད་རྣམ་སྤང་ཞིང་། །དེ་བཞིན་བསོད་ནམས་ཐམས་ཅད་བསྡུ། །བཟའ་དང་སྟོན་མོ་དུ་མ་ལ། །བཟའ་བར་མི་བྱ་སྨད་
མི་བྱ། །འདོད་པས་བཅོམ་ལྡན་སེམས་པ་སྟེ། །སངས་རྒྱས་ཀུན་གྱི་སྲས་བདག་སྐྱེས། །ཐོག་མ་ཐ་མ་མེད་ཞི་བ། །ནམ་ཡང་དོར་བར་མི་བྱའོ། །སངས་རྒྱས་ཐམས་ཅད་ཆགས་ལས་འཁྲུངས། །དེ་བཞིན་ཞེ་སྡང་རྨོངས་ལས་འཁྲུངས། །
མཉམ་དང་མི་མཉམ་ཆོས་ཀུན་དང་། །དབུ་མའི་གནས་ལ་གནས་ནས་སུ། །དེ་ཉིད་དམ་ཚིག་ཤེས་ནས་སུ། །སངས་རྒྱས་བྱང་ཆུབ་ཡོང་མི་སྤོང་། །ལུས་ཅན་ཀུན་ལ་འཚེ་མི་བྱ། །ཁྱོད་ཀྱིས་སེར་སྣ་མི་བྱ་སྟེ། །ཕྲག་དོག་བྱ་བར་མི་བྱའོ། །
དམ་པའི་ཆོས་ནི་སྤང་མི་བྱ། །བྱང་ཆུབ་སེམས་ནི་མཆོག་ཏུ་བདེ། །ཆང་གི་བཏུང་བ་སྤང་བྱ་སྟེ། །ཕ་རོལ་བུད་མེད་རྣམ་པར་སྤང་། །ཐམས་ཅད་མཁྱེན་པ་ཡོངས་མི་དོར། །རྟག་ཏུ་སྲོག་ཆགས་གསད་མི་བྱ། །སེམས་ཅན་
ཀུན་ལ་སྙིང་རྗེ་དང་། །བྱམས་པ་ཡང་ནི་རྣམ་པར་བསྒོམ། །སེམས་ཅན་རྣམས་ལ་ཕན་པ་ནི། །ཡང་དང་ཡང་དུ་ཡོངས་བསྡུ་བྱ། །སངས་རྒྱས་ཀུན་གྱི་རྗེས་སྐྱོབ་པ། །དམ་ཚིག་དེ་ཉིད་འདི་དག་ནི། །སློབ་མ་
རྣམས་ལ་རྗེས་བརྩེ་བས། །མཁས་པ་ཡིས་ནི་བསྟན་པར་བྱ། །དེ་ནས་ཕྱག་རྒྱ་རྗེས་བཅིང་བ། །གོ་རིམ་བཞིན་དུ་བསྟན་པར་བྱ། །ཕྱག་རྒྱ་འདི་དག་ཁྱད་པར་གྱི། །མཚན་ཉིད་ཡང་དག་རབ་བཤད་བྱ། །
ཐལ་མོ་བརྟན་པར་བསྡམ་པར་བྱ། །མེ་ཏོག་ཟུམ་པའི་ཚུལ་དུ་མཛེས། །སངས་རྒྱས་དཔའ་བོ་ཐམས་ཅད་ཀྱིས། །པད་མའི་ཐལ་མོ་ཞེས་སུ་བསྒྲགས། །རྩེ་མོ་ཐམས་ཅད་ལེགས་བརྐྱང་བ། །པད་མའི་ཕྱག་
<pb id="93.26a"/>
རྒྱ་ཞེས་སུ་བརྗོད། །རེ་རེའི་མཚམས་སུ་ངེས་བཅིངས་པ། །དེ་ནི་རྡོ་རྗེ་ཐལ་མོར་བརྟགས། །སོར་མོ་ཐམས་ཅད་ངེས་བསྡམས་པ། །རྡོ་རྗེ་བསྡམས་པས་ལེགས་བཅིངས་པ། །སོར་མོ་བརྐྱང་སྟེ་སྟེང་དུ་བསྟན། །སངས་
རྒྱས་བྱང་ཆུབ་རབ་གསོལ་བྱེད། །ཁུ་ཚུར་ནང་དུ་བྱས་ནས་ནི། །གཉིས་ཀ་སྦྱར་བས་ཡོངས་སུ་བརྟག །འཁོར་ལོས་སྒྱུར་སོགས་ཕྱག་རྒྱའོ། །དམ་པ་སྦྱིན་པ་ཡིན་པར་བཤད། །སངས་རྒྱས་དཔའ་བོ་ཐམས་ཅད་ཀྱི། །དམ་ཚིག་ཕྱག་
རྒྱ་འདི་ཡིན་ནོ། །མིང་མེད་ནང་བཅུག་ཁུ་ཚུར་གྱིས། །ཀུན་གྱི་རྩེ་མོར་ཡོངས་སུ་བརྟག །རྡོ་རྗེའི་རྣམ་པ་ལེགས་པར་སྦྱར། །རྡོ་རྗེ་ཆེན་པོ་ཞེས་སུ་བསྒྲགས། །མཐེ་ཆུང་སྲིན་ལག་ཁུ་ཚུར་ལས། །གུང་མོ་ལེགས་པར་བརྐྱང་ནས་སུ། །
མཛུབ་མོས་མཐེ་བོང་ཡོངས་སུ་སྦྱར། །འཁོར་ལོས་སྒྱུར་བ་ཉིད་གསོལ་བྱེད། །བརྐྱང་པའི་རྩེ་མོ་སྦྱར་བ་ནི། །གདུགས་དཀར་ཞེས་ནི་རབ་ཏུ་གྲགས། །སྲིན་ལག་དང་ནི་མཐེ་བོང་སྦྱར། །གུང་མོ་གཉིས་ནི་བརྟག་པར་བྱ། །གཟི་བརྗིད་
ཕུང་པོའི་ཕྱག་རྒྱ་ཆེ། །གཟི་བརྗིད་ཕུང་པོ་ཉིད་གསོལ་བྱེད། །དེ་ཉིད་རལ་གྲི་ལྟ་བུར་སྦྱར། །རྣམ་པར་རྒྱལ་བ་ཞེས་སུ་གྲགས། །དེ་ཉིད་རྒྱལ་བ་ཞེས་བྱ་བ། །རྡོ་རྗེ་ལྡན་པ་དེ་བཞིན་གཤེགས། །ཁུ་ཚུར་སྙིང་པོ་ལྡན་བྱས་པས། །གཙུག་ཏོར་
རྣམ་པའི་འབྱུང་གནས་ཏེ། །ཐུབ་དཀའ་སངས་རྒྱས་ཐམས་ཅད་ཀྱིས། །སྟེང་དུ་འགྲོ་བ་ཞེས་སུ་བཤད། །རྡོ་རྗེ་བསྡམས་པ་ཡོངས་སུ་སྦྱར། །དམ་ཚིག་ཀུན་གྱི་འབྱུང་གནས་ཏེ། །གུང་མོའི་རྩེ་མོ་མཆོག་ཏུ་སྦྱར། །མཐེའུ་ཆུང་དང་ནི་མཐེ་བོང་བརྐྱང་། །
ལྕགས་ཀྱུ་མདའ་ཡི་སྦྱོར་བ་ཡིས། །ལེགས་སོ་བ་ནི་སྦྱར་བར་བྱ། །གུང་མོ་རྡོ་རྗེ་རིན་ཆེན་རྩེ། །བྱེ་བ་གཟི་བརྗིད་མཆོག་གི་མཆོག །རྒྱལ་མཚན་གནས་སུ་ངེས་པར་སྦྱར། །བཞད་པའི་གནས་སུ་སྦྱར་བར་བྱ། །རྡོ་རྗེ་ཆོས་ཀྱི་ཕྱག་རྒྱ་ཆེ། །
དབུ་མ་པད་མ་ལྟ་བུར་བསྐུམ། །རལ་གྲི་འཛིན་པ་འཇམ་པའི་དབྱངས། །འཁོར་ལོ་སྦྱར་བའི་འཁོར་ལོས་སྒྱུར། །ཁ་རུ་ཕྱེ་བའི་ཕྱག་རྒྱ་ཆེ། །རྡོ་རྗེ་སྨྲ་བ་ཉིད་དུ་འགྱུར། །ལས་ཀྱི་རྡོ་རྗེའི་ཕྱག་རྒྱ་ཆེ། །གར་མཚུངས་རྡོ་རྗེ་སྣ་ཚོགས་ཅན། །
<pb id="93.26b"/>
ཆོས་ཡོངས་སྡུད་པའི་སྦྱོར་བ་ཡིས། །རྡོ་རྗེ་བསྲུང་བར་བརྟག་པར་བྱ། །མཆེ་བ་གཉིས་ནི་རྣམ་པར་གཙིགས། །རྡོ་རྗེ་གནོད་སྦྱིན་ཞེས་སུ་བཤད། །ཁུ་ཚུར་བཅངས་པ་ཁུ་ཚུར་གྱི། །རྡོ་རྗེ་ཐལ་མོ་སྙིང་གར་གཞག །རྡོ་རྗེ་སྒེག་མོ་ཞེས་སུ་གྲགས། །ཡོངས་སུ་སྦྱར་བ་
སྤྱི་བོར་གཞག །རྡོ་རྗེ་ཕྲེང་བ་ཞེས་སུ་བརྗོད། །ཐལ་མོ་སྦྱར་བ་གདོང་དུ་དགྲོལ། །རྡོ་རྗེ་གླུ་མར་རྗེས་སུ་བསྒྲགས། །འགྱེད་ཅིང་འདུད་པའི་སྦྱོར་བ་ཡིས། །དེ་ནི་རྡོ་རྗེ་གར་མར་བཤད། །པད་མའི་ཐལ་མོ་གདོང་དུ་དབྱེ། །སྤྱི་བོར་ཡོངས་སུ་སྦྱར་ལ་གཞག །
སྙིང་གར་མཐེ་བོ་བསྙམས་པ་དང་། །རབ་ཏུ་བརྐྱང་བ་བྱུག་པའོ། །ལག་པ་སྟེང་དུ་ཡོངས་བརྐྱང་བ། །གཟུགས་ཀྱི་ཕྱག་རྒྱ་ཉིད་དུ་འགྱུར། །ལག་གཉིས་རྣ་བའི་ལམ་དུ་གཞག །སྒྲ་ཡི་ཕྱག་རྒྱ་ཉིད་དུ་བཤད། །དྲི་ནི་བྱུག་པའི་སྦྱོར་བ་ཡིས། །
དྲི་ཡི་ཕྱག་རྒྱ་ཞེས་སུ་བརྗོད། །གདོང་དུ་སྙིམ་པ་ཕྱེ་བ་ནི། །རོ་ཡི་ཕྱག་རྒྱ་ཞེས་སུ་བསྒྲགས། །མཁའ་ལ་མྱུར་བའི་སྦྱོར་བ་ཡིས། །རེག་པ་རེག་པ་ཞེས་སུ་བཤད། །མཐེའུ་ཆུང་གཉིས་ནི་ཡོངས་སུ་སྦྱར། །མཛུབ་མོ་ལྕགས་ཀྱུའི་སྦྱོར་བ་ལས། །
དེ་ཉིད་ཞག་པའི་དབྱིབས་དང་ནི། །ལུ་གུ་རྒྱུད་ཀྱི་རྣམ་པར་བརྟག །བཞི་པ་རྡོ་རྗེ་དྲིལ་བུ་ཞེས། །རྡོ་རྗེ་འབེབས་པར་རྣམ་པར་བརྟག །ཕྱག་རྒྱ་ཀུན་དང་ཉེ་བའི་རྒྱ། །བློ་གྲོས་ལྡན་པ་རང་གིས་བརྟག །ཐལ་མོ་ཡོངས་སུ་སྦྱར་ལ་བསྡམ། །
མཛུབ་མོ་གཉིས་པོ་བསྐུམ་ནས་ནི། །རིན་པོ་ཆེ་ཡི་རྣམ་པར་བཅིང་། །ཀུན་དུ་བཟང་པོ་བློ་ལྡན་གྱིས། །དེ་ལས་རྩེ་མོ་རྩེ་མོ་བསྐུམ། །སེམས་ཀྱིས་བྱམས་པ་བསྒོམས་ནས་སོ། །མཛུབ་མོ་སྦྱར་ལ་བཅུག་ནས་ནི། །རལ་གྲིའི་རྣམ་པར་
བརྟག་པ་སྟེ། །འདི་ནི་ནམ་མཁའི་སྙིང་པོ་ཡི། །ཕྱག་རྒྱར་སངས་རྒྱས་ཀུན་གྱིས་བསྔགས། །དེ་ནས་རལ་གྲིའི་མཚོན་ཆ་ཡི། །རྣམ་པ་རུ་ནི་ཉེར་གནས་པ། །ཕྱག་རྒྱ་འདི་ནི་རྣམ་འགོག་པར། །ཐམས་ཅད་ཀྱིས་ནི་ཡོངས་སུ་བརྗོད། །
གར་ནི་སྡུད་པའི་སྦྱོར་བ་ཡིས། །རྡོ་རྗེ་ཐལ་མོ་རབ་ཏུ་བརྐྱང་། །པད་མའི་ལྟ་བུར་རྣམ་པར་བརྟག །པད་མའི་ལག་པ་བློ་ལྡན་གྱིས། །དེ་ཉིད་མེ་ཏོག་ཟུམ་ཚུལ་དང་། །ཨུད་པལ་རྣམ་པར་ལྟར་མཛེས་པ། །འདི་ནི་པད་མ་སྒྲོལ་བའི་རྒྱ། །
<pb id="93.27a"/>
པད་མའི་མགོན་པོ་ཞེས་སུ་གྲགས། །མཆེ་བ་གཙིགས་པ་དང་ལྡན་པའི། །ཁ་དང་འདྲ་བར་ལེགས་པར་བརྟག །འདི་ནི་རྟ་མགྲིན་ཕྱག་རྒྱ་སྟེ། །ཁ་ཡི་ཕྱོགས་སུ་རབ་ཏུ་བརྟག །པད་མའི་ཐལ་མོ་དཔྲལ་བ་ཡི། །ཁྲོ་གཉེར་དུ་ནི་ཉེ་བར་སྦྱར། །
རྡོ་རྗེ་ཐལ་མོ་འབེབས་པ་ཆེ། །དཔལ་གྱི་སྙིང་པོ་རིན་ཆེན་ལྡན། །ཡིད་བཞིན་ནོར་བུའི་རྣམ་པ་བཟུང་། །ཐལ་མོ་ལེགས་པར་རབ་ཏུ་བརྐྱང་། །མི་ཟད་བློ་གྲོས་ཕྱག་རྒྱ་ཆེ། །སངས་རྒྱས་ཀུན་གྱིས་རབ་ཏུ་བརྟགས། །གར་ནི་སྡུད་པའི་སྦྱོར་བ་ཡིས། །
རིན་ཆེན་རྡོ་རྗེ་སྙིང་གར་གཞག །ནམ་མཁའ་མཛོད་ཀྱི་ཕྱག་རྒྱ་སྟེ། །ནམ་མཁའི་མཛོད་ཉིད་སྟེར་བར་བྱེད། །རྡོ་རྗེ་ཆེན་པོ་ལེགས་པར་བརྐྱང་། །མཐེ་ཆུང་མཐེ་བོང་ངེས་པར་བཅིང་། །ལག་པ་གཉིས་ནི་ངེས་པར་བརྟག །བློ་གྲོས་རྒྱ་
མཚོའི་ཕྱག་རྒྱར་འགྱུར། །རྡོ་རྗེ་ཐལ་མོ་སྟེང་དུ་བསྒྲེང་། །མཛུབ་མོ་གཉིས་པོ་སྦྱར་བར་བྱ། །འདི་ནི་རྡོ་རྗེ་སྙིང་པོའི་རྒྱ། །རྡོ་རྗེ་སྙིང་པོས་བཀའ་སྩལ་ཏོ། །ཁུ་ཚུར་ནང་དུ་བྱས་ནས་སུ། །མཛུབ་མོ་གཉིས་པོ་རྩེ་མོ་བྱ། །འདི་ནི་འཇམ་དཔལ་
ཕྱག་རྒྱ་སྟེ། །རྡོ་རྗེ་རལ་གྲི་ཞེས་སུ་བརྟག །དེ་ཉིད་ཤག་ཏིའི་རྣམ་པ་ནི། །འཇམ་པའི་དབྱངས་ནི་བློ་ལྡན་གྱིའོ། །གཤིན་རྗེ་མཐར་བྱེད་མདུང་རྩེར་འགྱུར། །མདུང་རྩེ་ཆེན་པོར་རབ་ཏུ་བརྟག །མཛུབ་མོ་བསྐུམ་པར་བྱས་ནས་ནི། །གུང་མོའི་
སྟེང་དུ་ཡོངས་སུ་གཞག །ཞགས་པའི་རྣམ་པ་རབ་ལྡན་པས། །གཤིན་རྗེ་ཡང་ནི་འཇིགས་པར་བྱེད། །དེ་ཉིད་རལ་གྲིར་བྱས་པ་ནི། །སྐྲ་ཅན་མ་རུ་རབ་ཏུ་བཤད། །ཁུ་ཚུར་ཐམས་ཅད་ངེས་བཅིངས་ཏེ། །མཛུབ་མོ་གཅིག་ནི་
བསྐུམ་པར་བྱ། །འདི་ནི་ཉེ་བའི་སྐྲ་ཅན་རྒྱར། །འཇམ་པའི་དབྱངས་ཀྱིས་བཀའ་སྩལ་ཏོ། །རྡོ་རྗེ་བསྡམས་པ་སྟེང་བཅིངས་ཏེ། །དབུ་མ་གཉིས་ནི་རྣམ་པར་སྤང་། །མཛུབ་མོ་རྡོ་རྗེའི་རྣམ་པར་བྱ། །མཐེའུ་ཆུང་དང་ནི་མཐེ་བོང་བརྐྱང་། །
འདི་ནི་རྡོ་རྗེ་འཛིན་ཆེན་པོའི། །ཕྱག་རྒྱ་དོན་ཀུན་སྒྲུབ་བྱེད་ཡིན། །མཛུབ་མོ་མཐེ་བོས་བསྡམས་པ་ནི། །མཱ་མ་ཀཱིར་ནི་ཡོངས་སུ་བཤད། །མཛུབ་མོར་ལྕགས་སྒྲོག་རྣམ་པ་ལས། །གུང་མོའི་དབུ་མ་རྡོ་རྗེར་བྱ། །འདི་ནི་རྡོ་རྗེ་ལྕགས་
<pb id="93.27b"/>
སྒྲོག་རྒྱ། །རྡོ་རྗེ་ལྟ་བུར་ཡོངས་སུ་བཤད། །རྡོ་རྗེ་ཆེན་པོ་རྩེ་ལྔ་པ། །ཁྲོ་བོ་གཟེགས་མར་རྣམ་པར་བཤད། །མཆོག་གི་རྩེ་མོ་རྩེ་གཅིག་བྱ། །རྡོ་རྗེ་རྩེ་མོ་ཉིད་ཀྱིར་བཤད། །ལག་ན་རིན་ཆེན་ཕྱག་རྒྱ་ནི། །ལག་གཉིས་ལེགས་པར་བརྐྱང་བར་བྱ། །
སོར་མོ་པད་མའི་དབྱིངས་སུ་བྱ། །སྐུལ་བྱེད་ལྷ་མོར་ཡོངས་སུ་བཤད། །ཐལ་མོ་ཡོངས་སུ་སྦྱར་བ་ལས། །མཛུབ་མོ་དང་ནི་མཐེ་བོང་དག །མིག་གི་ཚུལ་དུ་སྦྱར་བར་བྱ། །སངས་རྒྱས་སྤྱན་གྱི་རྣམ་པར་བཤད། །བཀྲ་ཤིས་ཀྱི་ནི་སྐྱིལ་དཀྲུངས
བཅའ། །རྣལ་འབྱོར་རིག་པས་ལུས་བསྲང་སྟེ། །ལག་གཉིས་ལྷུང་བཟེད་འཛིན་འདྲ་བ། །བསམ་གཏན་ཕྱག་རྒྱར་རབ་ཏུ་བཤད། །འདི་ནི་རྣམ་པར་སྣང་མཛད་རྒྱ། །སངས་རྒྱས་ཀུན་གྱི་དོན་མཛད་པའོ། །མི་བསྐྱོད་པ་ཡི་ས་ལ་རེག །
རིན་ཆེན་ཏོག་གི་མཆོག་སྦྱིན་བཤད། །བསམ་གཏན་ཕྱག་རྒྱ་འོད་དཔག་མེད། །ངོ་བོ་ཉིད་ཀྱི་དོན་རྟོགས་བྱེད། །དོན་ཡོད་གཟིགས་པའི་ཕྱག་རྒྱ་ནི། །མི་འཇིགས་འཇིགས་པ་མེད་པ་སྦྱིན། །བློ་ལྡན་རྣལ་འབྱོར་སྐྱིལ་དཀྲུངས་གནས། །
སངས་རྒྱས་ཀུན་གྱི་རང་བཞིན་བདག །མཉམ་པར་བཞག་པ་ཕྱག་རྒྱ་ཀུན། །འཆིང་བ་འམ་ནི་འཆིང་དུ་གཞུག །འཇིག་རྟེན་པ་ཡི་ཕྱག་རྒྱ་ལ། །ལག་པ་གཅིག་ནི་རབ་བརྐྱང་སྟེ། །དབང་ལྡན་གྱི་ནི་རྩེ་གསུམ་པ། །མཐེ་བོས་
མཐེའུ་ཆུང་མནན་པར་བྱ། །ལྷ་ཡི་དབང་པོའི་རྡོ་རྗེར་འགྱུར། །ལག་པ་གཡས་པས་བརྟག་པར་བྱ། །མེ་ཡི་ༀ་ཡིག་ལག་པ་དག །མཐེ་བོ་གུང་མོ་ཉིད་ལ་གཞག །གཤིན་རྗེའི་རྡོ་རྗེ་དབྱུག་པ་སྟེ། །མཛུབ་མོ་དང་ནི་མཐེ་བོང་
སྦྱར། །དེ་ཉིད་ཁྱབ་འཇུག་འཁོར་ལོ་སྟེ། །འཁོར་ལོའི་ཡི་གེ་དགོད་པར་བྱ། །ལག་པ་གཅིག་གིས་ཐོད་པ་ནི། །མ་མོ་རྣམས་ཀྱིར་ཡང་དག་བཤད། །སོར་མོ་གཉིས་བསྒྲེང་རལ་གྲི་ནི། །སྲིན་པོ་བདག་ཉིད་ཆེན་པོའི་འོ། །མཛུབ་
མོ་མཐེ་བོང་སྦྱར་བ་ནི། །ཆུ་ལྷའི་ཞགས་པ་ཉིད་དུ་བཤད། །མཛུབ་མོ་དང་ནི་གུང་མོ་དག །རྒྱལ་མཚན་ལྟ་བུར་ལེགས་པར་བརྐྱང་། །རླུང་ལྷ་རྒྱལ་མཚན་ཕྱག་རྒྱ་ནི། །ལག་པ་གཉིས་ཀྱིས་རབ་ཏུ་བརྟག །དབུ་མ་གཅིག་པུ་ལེགས་
<pb id="93.28a"/>
བརྐྱང་བ། །དབྱུག་ཏོའི་ཕྱག་རྒྱར་རབ་ཏུ་བཤད། །གནོད་སྦྱིན་ཀུན་གྱི་དབང་ཕྱུག་ནི། །ལུས་ངན་བདག་ཉིད་ཆེན་པོའོ། །མཆོད་ཕྱིར་ཐོགས་ཀྱི་ཕྱག་རྒྱ་ནི། །ཚངས་པ་ཡི་རུ་ལེགས་པར་བཤད། །དྲག་པོའི་གསལ་ཤིང་ཤེས་བྱ་སྟེ། །ལྷ་མོའི་བ་ཊི་
ས་རུ་བརྗོད། །ཚོགས་བདག་གི་ནི་སྣ་རུ་བཤད། །ཟླ་བའི་བདུད་རྩིའི་དཀྱིལ་འཁོར་རོ། །ཉི་མའི་འོད་ཟེར་སྟོང་ཕྲག་ནི། །ལག་པ་གཉིས་ཀྱིས་བསྟན་པར་བྱ། །འོད་ཀྱི་དཀྱིལ་འཁོར་སྦྱོར་བ་ཡིས། །དབང་པོའི་རྡོ་རྗེ་མཚོན་ཆ་ལྟར། །འདི་ནི་ལྷ་རྣམས་ཀུན་གྱི་རྒྱ། །
དཔའ་བོ་ཀུན་གྱིས་རབ་ཏུ་གནང་། །དྲི་ཟ་རྣམས་ཀྱི་ཕྱག་རྒྱ་ནི། །གླུ་ལེན་ལྟ་བུར་རབ་ཏུ་བསྒྲགས། །དགའ་བྱེད་དབང་ཕྱུག་ཕྱག་རྒྱ་ཆེ། །རྫ་རྔའི་སྒྲ་དབྱངས་རབ་ཏུ་འབར། །སངས་རྒྱས་ཐམས་ཅད་རབ་མཆོད་ཕྱིར། །ལྷ་ཆེན་པོས་ནི་རབ་ཏུ་བརྟགས། །
ཏིང་ཏིང་ཤག་འཛིན་སྦྱོར་བ་ཡིས། །མི་འམ་ཅི་རྣམས་ཀྱིར་བརྗོད་བྱ། །པི་ཝང་བསྒྲེང་བའི་སྦྱོར་བ་ཡིས། །དབྱངས་ཅན་གྱིར་ནི་རྣམ་པར་བཤད། །རྟག་ཏུ་དུན་དུ་བྷི་སྒྲོག་པ། །རིག་པ་འཛིན་པ་རྣམས་ཀྱིར་བརྗོད། །ལག་གཉིས་གདེངས་ཀའི་ཚུལ་བྱས་
པ། །ཀླུ་རྣམས་ཀྱིར་ནི་ལེགས་པར་བཤད། །གར་ནི་སྡུད་པའི་སྦྱོར་བ་ཡིས། །འགྱེད་དང་འདུ་བའི་དེ་བཞིན་ནོ། །ལག་པའི་ཞགས་པ་ངེས་བཅིངས་པས། །དེ་ནི་ཕྱག་རྒྱར་རབ་ཏུ་བཤད། །འདི་རྣམས་དམ་ཚིག་ཕྱག་རྒྱ་རུ། །དེ་བཞིན་གཤེགས་རྣམས་
ལེགས་པར་གསུངས། །ལས་ཀྱི་སྦྱོར་བ་འབད་པ་ཡིས། །འདི་རྣམས་ཀྱང་ནི་ཕྱག་རྒྱར་བཤད། །ཕྱག་རྒྱ་དོར་ནས་སེམས་ཀྱི་ནི། །རིན་ཆེན་ཡང་དང་ཡང་དུ་བསམ། །རྣམ་པར་རྟོག་མེད་གདོད་ནས་ཞི། །ཆོས་དབྱིངས་མཉམ་ཞིང་མི་མཉམ་པ། །
སྟོང་པ་མཁའ་འདྲར་ཤེས་ནས་སུ། །མཁས་པ་ཡིས་ནི་བསྒོམ་པར་བྱ། །འདི་དག་ཐམས་ཅད་མ་སྐྱེས་ཤིང་། །རྨི་ལམ་ལྟ་བུར་རབ་ཏུ་གནས། །དྲི་ཟའི་གྲོང་ཁྱེར་ལྟ་བུར་སྣང་། །འཚོ་བའི་འཇིག་རྟེན་ཡང་དང་ཡང་། །མིག་འཕྲུལ་ལྟ་བུར་ཤིན་དུ་ནི། །
འགྲོ་བ་ཐམས་ཅད་རབ་ཏུ་གསལ། །མི་རྟག་སྡུག་བསྔལ་སྟོང་པ་རུ། །སྲིད་པ་ཐམས་ཅད་མདོར་བསྡུས་པ། །བདག་མེད་པ་ཞེས་མཐོང་ནས་ནི། །སངས་རྒྱས་ཀུན་དང་དཔའ་བོ་ཡིས། །སྒྱུ་མ་སྨིག་རྒྱུ་བྲག་ཆ་དང་། །ལྦུ་བ་ཆུ་ཡི་ཆུ་བུར་དང་། །གཟུགས་