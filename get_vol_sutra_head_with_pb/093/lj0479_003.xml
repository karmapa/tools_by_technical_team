<pb id="93.260a"/>
<bampo n="479.3"/>དེ་བས་བདག་ནི་ཀུན་མཁྱེན་མཛོད། །དམ་པའི་གོ་འཕང་བགྲོད་ནས་བཞུགས། །སྣ་ཚོགས་འཇིག་རྟེན་འགྲོ་ཤེས་ནས། །དམྱལ་བ་ལ་སོགས་འཇིགས་པ་ཡིས། །སྡུག་བསྔལ་གྱིས་གདུངས་མཐོང་ནས་ནི། །ཐུགས་རྗེར་ལྡན་
པའི་ཐུགས་ཀྱིས་སུ། །གསང་སྔགས་ཚུལ་གྱིས་འབྲས་འབྱུང་བ། །བསམ་མི་ཁྱབ་པའི་དམ་ཆོས་བཤད། །ཇི་བཞིན་གསུངས་པའི་འཇིག་རྟེན་གསུམ། །ཡང་དག་ཡེ་ཤེས་རྣམ་པར་བསྒྱིངས། །གསང་སྔགས་ཆོ་ག་རྒྱས་པར་ནི། །
དེ་ནི་འདི་རུ་བདག་གིས་གསུངས། །དེ་བས་རྣམ་པ་ཐམས་ཅད་ཀྱིས། །བདག་གིས་དམ་ཆོས་བཤད་པ་འདི། །རྟག་ཏུ་བག་ཡོད་པར་གྱུར་པས། །ཆོ་ག་རྒྱས་པར་བཤད་པར་བྱ། །གསང་བའི་ཕྱག་རྒྱས་རབ་གསུངས་པ། །དམ་ཚིག་མི་ཤེས་ལ་མི་
བཤད། །སངས་རྒྱས་ཐམས་ཅད་བསླུས་གྱུར་ཅིང་། །གསང་སྔགས་འབྲས་བུ་མི་འབྱུང་ངོ་། །དེ་རྣམས་ངན་འགྲོར་ལྟུང་འགྱུར་གྱི། །འབྲས་བུ་གཞན་དུ་འབྱུང་བ་མེད། །གལ་ཏེ་སེམས་ཅན་ཐམས་ཅད་ནི། །དམ་ཚིག་ཉམས་པར་གྱུར་ན་ནི། །
འབད་པས་བླ་མ་མཉེས་བྱས་ནས། །ས་སྟེངས་དམ་ཚིག་གཟུང་བར་བྱ། །གསང་བ་ས་སྟེངས་བཤད་པ་ཡི། །ཕྱག་རྒྱ་དེ་ནས་བཅིང་བར་བྱ། །དེ་ལྟར་བྱས་པའི་ཆོ་ག་ཤེས། །སྔགས་དང་ཕྱག་རྒྱ་ཤིན་ཏུ་སྦྱར། །བསམ་མི་ཁྱབ་པའི་སྐུ་འཐོབ་
སྟེ། །གཞན་དུ་ན་ནི་འབྲས་མེད་འགྱུར། །དེ་ནས་བཅོམ་ལྡན་ཤཱཀྱ་ཐུབ། །ཐུགས་རྗེ་དང་ནི་ལྡན་པའི་ཐུགས། །རྡོར་བྱུང་བདག་ཉིད་ཆེན་པོ་ལ། །སྙན་པའི་ཚིག་གིས་བཀའ་སྩལ་པ། །གསང་སྔགས་དོན་ཀུན་གྲུབ་བྱེད་པ། །
བཤད་པར་བྱ་ཡིས་ཚུར་ལ་ཉོན། །བསམ་མི་ཁྱབ་པའི་འབྲས་བུ་མང་། །ཡང་ནི་བདེ་བར་གཤེགས་པས་གསུངས། །བསམ་གྱིས་མི་ཁྱབ་ལས་སྣ་ཚོགས། །བསམ་གྱིས་མི་ཁྱབ་འབྲས་བུ་གནོན། །གསང་སྔགས་འཆང་བ་འདི་དག་ལྡན། །
དེ་ཕྱིར་འདི་ཡང་བསམ་མི་ཁྱབ། །གང་གིས་རྫོགས་སངས་རྒྱས་གསུངས་པ། །རྫུ་འཕྲུལ་ཆེན་པོ་རྒྱལ་གྱུར་པ། །བསྲུང་བ་འང་འགའ་ཞིག་འཇིག་རྟེན་ནི། །ཐམས་ཅད་ཆགས་པས་གཟིར་གྱུར་པ། །དེ་ནི་བཤད་པར་བྱ་ཡིས་བུ། །ཕན་པར་
<pb id="93.260b"/>
གྱུར་པའི་ཡིད་ཀྱིས་ཉོན། །མཐོང་བའི་ཆོས་ལ་འབྲས་བུ་ནི། །གཞན་དུ་འབྲས་བུ་མེད་པར་འགྱུར། །དེ་ནས་བཅོམ་ལྡན་འདས་ཤཱཀྱ་ཐུབ་པས་དེའི་ཚེ་སེམས་ཅན་ཐམས་ཅད་ཀྱི་བསམ་པ་ཡོངས་སུ་རྫོགས་པར་རོལ་པ་ཞེས་བྱ་བའི་ཏིང་ངེ་འཛིན་ལ་སྙོམས་
པར་ཞུགས་སོ། །སྙོམས་པར་ཞུགས་ནས་སེམས་ཅན་ཐམས་ཅད་ཀྱི་བསམ་པ་ཡོངས་སུ་རྫོགས་པར་བྱེད་པ། ངན་འགྲོ་ཐམས་ཅད་རྣམ་པར་གྲོལ་བར་བྱེད་པ། ཚེ་དང་ནད་མེད་པ་ལ་སོགས་པ་ནད་ཐམས་ཅད་རབ་ཏུ་ཞི་བར་བྱེད་པ། མཆོག་ཏུ་སངས་
རྒྱས་པ་དེ་བཞིན་གཤེགས་པ་ཐམས་ཅད་ཀྱི་སྙིང་པོ་གསང་སྔགས་ཀྱི་རྒྱལ་པོ་འདི་བཀའ་སྩལ་པ། ན་མཿ སརྦྦཱ་ཤཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཨ་ཙ་ལ་ཀཱ་ཎ། ནཊྚ་ནཊྚ། མོཊྚ་མོཊྚ། མཊྚ་མཊྚ། ཏཊྚ་ཏཊྚ། ཏིཥྛ་ཏིཥྛ། 
ཨཱ་བེ་ཤ་ཨཱ་བེ་ཤ །ཨཱཿ མཏྟ་མཱ་ལ་ཀ །དྷ་ན་དྷ་ན། ཏྲྀ་ཎི་ཏྲྀ་ཎི། ཁཱ་ད་ཁཱ་ད་བི་གྷྣཱཾ་མཱ་ར་ཡ་མཱ་ར་ཡ། དུཥྚཱྃ་རཀྵ་རཀྵ། སཏྭཱཾ། ཀུ་རུ་ཀུ་རུ། ཀི་རི་ཀི་རི། མ་ཧཱ་བི་ཛ་ཡ་བཛྲ་ཕཊ། ཧཱུྃ་ཧཱུྃ་ཧཱུྃ། ཏྲྀ་བ་ལི་ཏ། རྃ་ག་ནརྟ་ཀ །ཧྃ་ཧྃ་ཧྃ། ཨ་ཙ་
ལ་ཙེ་ཊ་ཕཊ་ཕཊ་ཡཿ ཨཱཿཧཱུྃ་ཨ་ས་མྃ། ཏྲི་ཀ་ཏྲཱ་ཊ། མ་ཧཱ་པ་ལ་ཤཱ་ཏ་ཡ། ས་མཱ་ན་ཡ། ཏྲཱྃ་མཱྃ་ཧཱྃ། ཤུདྷྱ་ཏུ་ལོ་ཀཿ ཏུཥྱ་ཏུ་བཛྲཱི་ན་མོ་སྟྭ་པྲ་ཏི་ཧ་ཏ་བ་ལེ་བྷྱཿ ཛྭཱ་ལ་ཛྲཱ་ལ། ཏྲ་ཊ་ཨ་ས་ཧ་ན་མཿ སྭཱ་ཧཱ། བཅོམ་ལྡན་འདས་ཀྱིས་མཆོག་ཏུ་གསང་
བ་ཆེན་པོའི་སྙིང་པོ་འདི་གསུངས་མ་ཐག་ཏུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་རྣམ་པ་དྲུག་ཏུ་གཡོས་ཏེ། འགུལ། རབ་ཏུ་འགུལ། ཀུན་དུ་རབ་ཏུ་འགུལ། ཆེམ་ཆེམ། རབ་ཏུ་ཆེམ་ཆེམ། ཀུན་དུ་རབ་ཏུ་ཆེམ་ཆེམ། 
གཡོས་རབ་ཏུ་གཡོས། ཀུན་དུ་རབ་ཏུ་གཡོས། ལྡེག་རབ་ཏུ་ལྡེག །ཀུན་དུ་རབ་ཏུ་ལྡེག །འཁྲུགས། རབ་ཏུ་འཁྲུགས། ཀུན་དུ་རབ་ཏུ་འཁྲུགས། འུར་འུར། རབ་ཏུ་འུར་འུར། ཀུན་དུ་རབ་ཏུ་འུར་འུར། ཤར་ཕྱོགས་
མཐོ་ན་ནུབ་ཕྱོགས་དམའ། །ལྷོ་ཕྱོགས་མཐོ་ན་བྱང་ཕྱོགས་དམའ་སྟེ་སྣང་བ་ཆེན་པོ་འཇིག་རྟེན་དུ་བྱུང་བར་གྱུར་ཏོ། །གཞན་ཡང་ངོ་མཚར་རྨད་དུ་བྱུང་བའི་འཇིག་རྟེན་དུ་མཐོང་ངོ་། །བགེགས་དང་ལོག་འདྲེན་ཐམས་ཅད་དང་། །གང་ཡང་སྲིན་པོ་འཇིགས་པ་
<pb id="93.261a"/>
དང་། །ཤ་ཟ་གདུག་པའི་སེམས་ཅན་དང་། །གང་ཡང་བདུད་དང་འཇིགས་སུ་རུང་། །གནོད་སྦྱིན་ཀླུ་དང་མི་འམ་ཅི། །གྲུལ་བུམ་དང་ནི་ལུས་སྲུལ་པོ། །གང་ཡང་ལྷ་མིན་ཚོགས་དང་ཡང་། །གང་ཡང་གཟའ་དང་མ་མོ་རྣམས། །རས་བལ་འདབ
མ་རླུང་ཁྱེར་བཞིན། །དེ་དག་ཐམས་ཅད་ཐལ་བར་བརླགས། །ཟབ་མོ་ཡི་ནི་དབྱངས་ཀྱི་སྒྲ། །ཕྱོགས་ཀུན་དུ་ནི་གྲགས་པར་གྱུར། །འཇིགས་པ་ཆེན་པོའི་སྐར་མདའ་ལྷུང་། །འཇིགས་སུ་རུང་བའི་གློག་ཀྱང་འཁྲུགས། །ས་གཞི་ཐམས་
ཅད་འབར་བ་ལྟར། །ས་སྟེངས་ཀུན་ན་མེ་ཕུང་ངོ་། །ཕྱོགས་ཀུན་འཇིགས་པ་ཆེན་པོར་གྱུར། །ས་གཞི་དཀྱིལ་འཁོར་ཀུན་འཁྲུགས་གྱུར། །མུན་ནག་འཇིགས་པ་ཆེན་པོ་རུ། །ས་གཞི་དཀྱིལ་འཁོར་མཐོང་བར་གྱུར། །སངས་རྒྱས་ཉན་ཐོས་ལྷ་དང་
ནི། །བྱང་ཆུབ་སེམས་དཔའ་རྫུ་འཕྲུལ་ཆེ། །ལམ་གོལ་བ་ཡི་ཡིད་ཅན་ལ། །དེ་དག་ཐམས་ཅད་ངོ་མཚར་འགྱུར། །ཀུན་མཁྱེན་སྤྱན་སྔར་འདུག་ནས་ནི། །སྙན་པ་ཡི་ནི་ཚིག་འདི་གསོལ། །ཀུན་མཁྱེན་བཀོད་པ་བསྡུ་བར་མཛོད། །སེམས་
ཅན་སྡུག་བསྔལ་ཀུན་དུ་འཁྲུགས། །ས་གཞི་སྙིང་པོར་གྱུར་པ་འདིར། །ཚུལ་འདི་བཟོད་པར་མི་ནུས་སོ། །དེ་ཀུན་ཀུན་མཁྱེན་བཞེངས་ནས་ནི། །ཏིང་ངེ་འཛིན་ནི་སྟོང་འགྱུར་བས། །སྐྱོབ་པ་བྱང་ཆུབ་སེམས་དཔའ་ཡི། །
སྙན་པའི་ཚིག་གིས་བཀའ་སྩལ་པ། །བྱང་ཆུབ་སེམས་དཔའ་མ་འཇིགས་ཤིག །གང་ཡང་འཇིགས་པས་གཟིར་བའི་ལྷ། །གཞན་ཡང་གདུག་པའི་སེམས་ཅན་ནི། །འཇིག་རྟེན་པ་དང་རྒྱུ་མི་རྒྱུ། །རྫོགས་སངས་རྐང་གཉིས་དམ་པ་ཡིས། །འདི་ནི་
བསམ་དུ་མེད་པར་བཤད། །དེ་ནས་སེམས་ཅན་ཐམས་ཅད་ཀྱིས། །བདེ་བ་ཐམས་ཅད་ཡང་དག་འཐོབ། །ཐམས་ཅད་དབང་ཕྱུག་གོ་འཕང་འཐོབ། །སྡུག་བསྔལ་ཐམས་ཅད་རྣམ་པར་སྤངས། །བསམ་པ་ཐམས་ཅད་རྫོགས་ནས་ནི། །
དེ་མ་ཐག་ཏུ་ས་སྟེངས་འགྱུར། །འགྲོ་བོའི་རྒྱལ་པོའི་སྙིང་པོ་འདི། །རྒྱལ་བ་མཆོག་གིས་རྟག་ཏུ་གསུངས། །སྟོབས་ཆེན་འདི་ནི་མི་མཐོང་བས། །ཁྲོ་བོའི་རྒྱལ་པོ་རང་ཉིད་གནས། །གནས་མེད་པ་ལ་སྦྱར་མི་བྱ། །གསང་སྔགས་གསང་
<pb id="93.261b"/>
བ་ཕ་རོལ་གནོན། །རང་ཉིད་དེ་བཞིན་གཤེགས་པ་སྟེ། །འདི་ནི་ཁྲོ་བོའི་གཟུགས་ཀྱིས་བཞུགས། །ལས་རྣམས་སྣ་ཚོགས་ཡང་དག་ལྡན། །གསང་སྔགས་འདི་ནི་བཟླས་པས་འགྲུབ། །མཚམས་མེད་ལྔ་པོ་བྱས་པ་ཡང་། །འདི་ཡིས་མྱུར་དུ་
འགྲུབ་པར་འགྱུར། །ཚེས་གྲངས་མེད་ཅིང་རྒྱུ་སྐར་མེད། །སྨྱུང་གནས་ཡང་ནི་མེད་པར་མཛད། །ཁྲུས་ཀྱི་བྱ་བ་ཐམས་ཅད་མེད། །དྲི་སོགས་ཆོ་གའི་རིམ་པ་མེད། །རས་རིས་མེད་ཅིང་གནས་ཡོད་མིན། །དུས་ཀྱི་གོ་ཆའི་རིམ་པ་མེད། །སྡིག་པ་
ཀུན་དང་ལྡན་པས་ཀྱང་། །གང་དུ་ཡང་དག་གནས་སྒྲུབ་པ། །སླར་ཡང་བཅོམ་ལྡན་འདས་ཀྱིས་ནི། །ཐུགས་རྗེ་དང་ནི་ལྡན་པའི་ཐུགས། །རྡོར་འབྱུང་ཆེ་བའི་བདག་ཉིད་ལ། །སྙན་པའི་ཚིག་གིས་བཀའ་སྩལ་པ། །གསང་སྔགས་རྒྱལ་པོ་རྫུ་
འཕྲུལ་ཆེ། །ཁྲོ་རྒྱལ་ཉེ་བའི་སྙིང་པོ་ནི། །དངོས་གྲུབ་མྱུར་དུ་སྩོལ་མཛད་པ། །བཤད་པར་བྱ་ཡིས་བུ་ཚུར་ཉོན། །ཡིད་ལ་འདོད་པའི་ཆོ་ག་ཉིད། །བསམ་གྱིས་མི་ཁྱབ་ལས་དང་ལྡན། །གསང་སྔགས་ཆེན་པོ་འདི་བསྒྲུབས་ནས། །བསམ་
གྱིས་མི་ཁྱབ་འབྲས་བུ་སྟེར། །རྫོགས་སངས་མཆོག་ཏུ་གསང་བ་ནི། །བརྟན་དང་གཡོ་བས་མི་ཤེས་པ། །བསམ་པ་ཐམས་ཅད་རྫོགས་མཛད་ན། །རྒྱལ་བ་མཆོག་གིས་རྟག་ཏུ་གསུངས། །ན་མཿ སརྦྦཱ་ཤཱ་པ་རི་པཱུ་ར་ཀེ་བྷྱཿ སརྦྦ་ཏ་
ཐཱ་ག་ཏེ་བྷྱཿ སརྦྦ་ཐཱ་ཏྲ་ཊ། ཨ་མོ་གྷ་ཙཎ་ཌ་མ་ཧཱ་རོ་ཥ་ཎ་སྥོ་ཊ་ཡ་ཧཱུྃ། ཏྲཱ་ས་ཡ་ཧཱུྃ། ཏྲ་ཏྲ་ཧྃ་མྃ། ཕྱག་ན་རྡོ་རྗེའི་འདིར་འདིའི་ཁྲོ་བོ་ཆེན་པོའི་ཉེ་བའི་སྙིང་པོའོ། །ལས་ཀུན་ནུས་པ་ཅན་འདི་ནི། །སྔགས་ཀྱི་རྒྱལ་པོ་རྫུ་འཕྲུལ་ཆེ། །
ཡིད་འདོད་བསམ་གྱིས་མི་ཁྱབ་པ། །མ་བསྒྲུབས་པ་ཡི་ལས་ཀྱང་བྱེད། །རྒྱུད་རྒྱལ་གཞན་པ་རྣམས་སུ་ནི། །ཆོ་ག་རྒྱས་པར་གསུངས་པ་གང་། །འདི་ཉིད་ཀྱི་ནི་ཆོ་ག་ཡིས། །དེ་ཡང་གྲངས་མེད་ཀུན་བསྒྲུབ་པར་བྱ། །ཁྲོ་བོའི་
མངག་གཞུག་བཀའ་ཉན་པ། །ཕོ་ཉ་ཕོ་མོ་རྫུ་འཕྲུལ་ཆེ། །ཆོ་ག་འདི་ཡི་རིམ་པ་ཡིས། །དེ་ཡང་ཇི་ལྟར་རིགས་པས་བསྒྲུབ། །གང་ཡང་འཇིག་རྟེན་པ་ཡི་ལྷ། །གང་ཡང་ཁྱབ་འཇུག་ལ་སོགས་ཀླུ། །གཟའ་དང་རྒྱུ་སྐར་སོགས་
<pb id="93.262a"/>
ཐམས་ཅད། །གྲུལ་བུམ་དང་ནི་ལུས་སྲུལ་པོ། །གནོད་སྦྱིན་ལྷ་མིན་མི་འམ་ཅི། །གནོད་སྦྱིན་མོ་དང་ཤ་ཟ་དང་། །གང་ཡང་སྲིན་པོ་དང་ནི་མི། །དྲང་སྲོང་མཁའ་འགྲོ་མ་དེ་བཞིན། །མ་མོ་དང་ནི་སྲིན་མོ་ཉིད། །གང་ཡང་
འཇིག་རྟེན་ན་བཤད་པ། །དེ་ཡང་ཆོ་ག་འདི་ཉིད་ཀྱིས། །ཐེ་ཚོམ་མེད་པར་བསྒྲུབ་པར་བྱ། །ན་མཿ སརྦྦཱ་ཤཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཧ་ན་ཧ་ན། མཱ་ར་ཡ་ཛྙཱ་ན་ཁདྒ་ཕཊ། རལ་གྲིའི་ཕྱག་རྒྱའི་སྔགས་སོ། །ན་མཿ
སརྦྦཱ་ཤཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ་ཨོྃ་གྲྀཧྞ་གྲྀཧྞ། ཀཌྷ་ཀཌྷ། པཱ་ཤེ་ན། བན་དྷ་བན་དྷ། མ་ཧཱ་མ་ཏྱ་ཏེ་དྷརྨྨ་ཏེ་སྭཱ་ཧཱ། ཞགས་པའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། 
རཀྵ་རཀྵ། ཧ་ན་ཧ་ན། ཀུཊྚ་ཀུཊྚ་མཱ་ར་ཡ། དུཥྚ་ན་བི་ནཱ་ཡ་ཀྃ་ཧཱུྃ་ཛཿ ཆོ་གའི་ཕྱག་རྒྱའི་སྔགས་སོ། །ན་མཿ སརྦྦ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། དྷ་ར་དྷ་ར། བཛྲཱ་ནཱི་ལ་ཁཌྒ་པཱ་ཤ་དྷ་རཱ་ཡ་སྭཱ་ཧཱ། སྤྱི་གཙུག་གི་ཕྱག་
རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། བྷཉྫ་བྷཉྫ། ད་ཧ་པ་ཙ་བྷསྨི་ཀུ་རུ། ཧ་ན་ཧ་ན། བཛྲཱ་གྣི་ནཱ་ཧཱུྃ་ཕཊ། ཐོ་བའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ
སརྦྦ་ཐཱ། ཤཱནྟ་མཱུརྟྟེ། ད་ཧ་ད་ཧ། སཱ་དྷ་ཡ་སཱ་དྷ་ཡ། ཛ་ཡ་ཛ་ཡ། བི་ཛ་ཡ་བི་ཛ་ཡ་བི་ཛ་ཡ་ཀཱིརྟྟི་སྭཱ་ཧཱ། མགོ་བོའི་ཕྱག་རྒྱའི་སྔགས་སོ། །ན་མཿ སརྦྦཱ་ཤཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། བྷུ་ར་དྷ་ར་ཨ་ཙིན་ཏྱ་བི་ལ་བི་ཀྲ་མ། ཨོྃ་བྷཱུརྦྷུ་བ། 
རཀྵ་རཀྵ་སརྦྦཾ་སྭཱ་ཧཱ། རྡོ་རྗེའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། བཛྲ་ཧྲཱི་ཏ། ད་མ་ད་མ་ཧཱུྃ། བཛྲ་མ་ཏྱིཾ་གི་སྭཱ་ཧཱ། སྙིང་གའི་ཕྱག་རྒྱའི་སྔགས་སོ། །ན་མས་སརྦྦཱ་སཱ་པ་རི་པཱུ་ར་
ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཧཱུྃ་ཨོཾ་ད་ཧ་ད་ཧ། ཀིཾ་ཙི་རཱ་ཡ་སི། ཨཱ་ན་ཡ་ཤཱི་གྷྲྃ་རཀྵ་རཀྵ། བན་དྷ་བན་དྷ། དུཥྚཱྃ་ད་མ་ད་མ་སྭཱ་ཧཱ། ཕྱོགས་བཅིང་བའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ
<pb id="93.262b"/>
སརྦྦ་ཐཱ། ཨོྃ་དྷུ་ན་དྷུ་མ། མ་ཧཱ་པཱ་ཤ་ཁཌ་ག་དྷཱ་ར། སརྦྦ་སཱ་པ་རི་པཱུ་ར་ཀེ་བྷྱཿ སྭཱ་ཧཱ། བཀའ་རྟགས་ཀྱི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ག་ག་ན་གཾ་དྷོད་བྷ་བེ་མ་ཧཱ་ས་མ་ཡ། པ་རི་པཱུ་ར་ཀེ་སྭཱ་ཧཱ། 
དྲིའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏོ་བྷྱཿ སརྦྦ་ཐཱ། བི་ཤུད་དྷི་ཛྙཱ་ནི་རྩྩ་སྃ་བྷ་བེ་ག་ག་ན་ནཱནྟ་སྭཱ་ཧཱ། མར་མེའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཤུད་
དྷ་དྷརྨྨ་ཏེ་ཤུད་དྷྱ་ཤུད་དྷྱ། གྲཱིཧྞ་གྲཱིཧྞ། སརྦྦཱ་སཱ་པ་རི་པཱུ་ར་ཀ་སྭཱ་ཧཱ། གཏོར་མའི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། བི་ཤུད་དྷ་མ་ཧཱ་ཛྙཱ་ན་སམ་བྷ་བེ་དཱིཔྟ་དཱིཔྟ། མ་ཧཱ་ན་ཡེ་སྭཱ་ཧཱ། བདུག་པའི་ཕྱག་
རྒྱའི་སྔགས་སོ། །ན་མཿ་ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏི་བྷྱཿ སརྦྦ་ཐཱ། ག་ག་ན་བི་ཀྲན་ཏ་གཱ་མ་ནི་མ་ཧཱ་ཤུད་དྷ་ན་ཡེ་སྭཱ་ཧཱ། མེ་ཏོག་གི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཧ་ན་ཧ་ན། 
པ་ར་མ་བི་ཤུད་དྷེ། དྷ་རྨྨ་ནཱ་ཡེ་པ་རི་པཱུ་ར་ཀེ་སྭཱ་ཧཱ། ཞལ་ཟས་ཀྱི་ཕྱག་རྒྱའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཨཱཿ སཏྭ་ཧི་ཏོ་དྱཏ། ད་མ་ད་མ། སརྦྦཱ་སཱ་པ་རི་པཱུ་ར་ཀེ་སྭཱ་ཧཱ། དཔའ་བོ་ཆེན་པོ་སྤྱན་
དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏ་བྷྱ། སརྦཱ་ཐཱ། བི་ཤུད་དྷ་བི་ཤུད་དྷ། སཏྭ་སྃ་བྷ་བེ་ཨཱ་ན་ཡ། ཨ་ནཾ་ཡ། མ་ཧཱ་ན་ཡེ་སྭཱ་ཧཱ། བྱང་ཆུབ་སེམས་དཔའ་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་
ག་ཏེ་བྷྱཿ སརྦྦ་ཐཱ། བི་ཤུད་དྷ་སཏྭ། ཧ་ཧ། ཧ་ན་ཧ་ན། ད་མ་ད་མ། མ་ཧཱ་ནཱ་ཡེ་སྭཱ་ཧཱ། ཉན་ཐོས་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦཱ་ཏ་ཐཱ་ག་ཏེ་བྷྱཿ སརྦྦ་ཐཱ། ཨོྃ་བཛྲ་ཨཱ་ཀར་ཥ་ཡ། ཤཱི་གྷྲྃ། ད་ཧ་ད་ཧ། 
པ་ཅ་པ་ཅ། མ་ཧཱ་ན་ཡ་བ་རི་བཱ་རེ་སྭཱ་ཧཱ། ཕོ་ཉ་མོ་ལ་སོགས་པ་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། མ་ཐཱ་མ་ཐཱ། ཨཱ་ན་ཡ་ཨཱ་ན་ཡ། པྲ་བེ་ཤ་ཡ་པྲ་བེ་ཤ་ཡ། སརྦྦ་བྷཱུ་ཏཱྃ་སརྦྦ་དེ་བྃ། ཏ་མ་ཏ་མ།
<pb id="93.263a"/>
མ་ཧཱ་ན་ཡ་པ་རི་བཱ་རེ་ཧཱུྃ་སྭཱ་ཧཱ། འཇིག་རྟེན་པ་རྣམས་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ས་ཏྱ་ས་ཏྱ། མ་ཧཱ་ས་ཏྱ། ད་མ་ད་མ། མ་ཧཱ་ད་མ། ཨཱ་ཀར་ཥ་ཡ། ཨཱ་ཀར་ཥ་ཡ། 
ས་ཏྱ་བཱ་དེ། མ་ཧཱ་ནཱ་ཡ་བི་ཤུད་དྷེ་སྭཱ་ཧཱ། དྲང་སྲོང་རྣམས་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཛ་ཡ་ཛ་ཡ། བི་ཛ་ཡ་བི་ཛ་ཡ། མ་ཧཱ་སཏྱ་བཱ་དེ་ནི་སརྦྦ་ཧི་ཏེ་སྭཱ་ཧཱ། སྲིང་མོ་རྣམས་སྤྱན་དྲང་
བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཧྲིཿཧ་ཧ། མ་ཐ་མ་ཐ། ད་མ་ད་མ། ཧ་ན་ཧ་ན། མ་ཧཱ་ནཱ་ཡེ། མཱ་ར་མཱ་ར་ཧཿསྭཱ་ཧཱ། མ་མོ་རྣམས་སྤྱན་དྲང་བའི་སྔགས་སོ། །ན་མཿ སརྦྦཱ་སཱ་པ་རི་པཱུ་ར་
ཀེ་བྷྱཿ སརྦྦ་ཏ་ཐཱ་ག་ཏེ་བྷྱཿ སརྦྦ་ཐཱ། ཨོྃ་ཧ་ན་ཧ་ན་བཛྲ་ཧཱུྃ་ཕཊ། སརྦྦ་དུཥྚ་གྲ་ཧྃ། མ་ཐ་མ་ཐ། བྷཉྫ་བྷཉྫ། སརྦྦ་བིགྷྣ། ད་མ་ད་མ། སརྦྦ་དུཥྚཾ་ཨོྃ་ཧཱུྃ་ཕཊ་སྭཱ་ཧཱ། ཐུན་མོང་གི་ནི་ཚམ་ངམ་དུ། །རིག་འདི་འཇིག་རྟེན་གཙོ་བོས་གསུངས། །
ཕྱག་རྒྱ་རྣམས་ནི་མ་ལུས་དང་། །སྔགས་ནི་རྒྱས་པར་གསུངས་པ་ཡིན། །དོན་ཀུན་སྒྲུབ་པར་བྱེད་པའི་སྔགས། །འདི་ནི་མྱུར་དུ་འགྲུབ་བྱེད་ཅིང་། །བསམ་གྱིས་མི་ཁྱབ་འབྲས་སྩོལ་བ། །ཤིན་ཏུ་གསང་བ་ཡང་དག་གསུངས། །ཕྱག་རྒྱ་དང་ནི་ལྷན་
ཅིག་སྦྱར། །དྲི་དང་མེ་ཏོག་བདུག་པ་དང་། །གཏོར་མ་ཡང་ནི་མ་ལུས་པ། །སུས་ཀྱང་གཞོམ་པར་མི་ནུས་སོ། །ཕྱོགས་བཅིང་བ་དང་དེ་ནས་བཟའ། །གཞན་ཡང་ཡིད་ལ་ཅི་འདོད་འབྱུང་། །དེ་ཀུན་སྔགས་དང་བཅས་པ་ཡི། །ཕྱག་རྒྱར་སྦྱར་བས་
འགྲུབ་པར་འགྱུར། །དེ་ནས་བཅོམ་ལྡན་འདས་ཀྱིས་ནི། །ཕྱག་ན་རྡོ་རྗེ་བཀའ་སྩལ་པ། །ཁྲོ་བོའི་རྒྱལ་པོ་རྣམ་པར་ཤུལ། །འདི་ནི་ཁྱོད་ལ་རྗེས་སུ་སྦྱིན། །ཞི་བ་དང་ནི་རྒྱས་པ་དང་། །དེ་བཞིན་མངོན་སྤྱོད་དབང་དུ་བྱ། །དེ་བཞིན་སྣ་ཚོགས་གྱུར་པ་དང་། །ཁྱོད་ལ་རག་ལུས་
མཆོག་ཏུ་འདོད། །བསོད་ནམས་དུ་མ་ལས་འཁྲུངས་པ། །མཚན་དང་དཔེ་བྱད་བཟང་པོས་འབར། །མཚན་རྣམས་ཐམས་ཅད་ཡོངས་སུ་རྫོགས། །ཕྱག་རྒྱ་བརྐྱང་བས་སྔོན་འགྲོ་བས། །བདག་གིས་རྫོགས་སངས་རྒྱས་དབང་བསྐུར། །བདེ་གཤེགས་ལས་
<pb id="93.263b"/>
འཁྲུངས་རྡོ་རྗེ་ཅན། །ཟབ་མོ་དབྱངས་ཀྱི་སྒྲ་ཡིས་ནི། །བདེ་བར་གཤེགས་པས་ཀུན་གསུངས་པ། །ཁྲོ་བོའི་རྒྱལ་པོའི་ཆོ་གའི་རིམ། །རིམ་པ་ཇི་བཞིན་གསུངས་པ་ཉིད། །ཁྱོད་ཉིད་གཅིག་ཏུ་བརྟན་གཡོ་བའི། །སྙན་པ་དག་ནི་བསྲུང་བར་གནས། །
དམ་པའི་ཆོས་ནི་སྤྲུལ་པའི་སྐུ། །ས་སྟེང་ན་ནི་ཞི་བར་འགྱུར། །སངས་རྒྱས་ཀུན་གྱི་སྤྱན་སྔར་ནི། །ས་སྟེང་ཁྱོད་ཉིད་གཅིག་པུ་གནས། །འདས་དང་མ་བྱོན་པར་གྱུར་དང་། །འགྲོ་ལ་ཕན་ཕྱིར་བཞུགས་པ་རྣམས། །ཁ་ལོ་སྒྱུར་བ་ཁྱོད་
གཅིག་པུ། །བླ་ན་མེད་པའི་གོ་འཕང་འཐོབ། །རྡོ་རྗེ་སེམས་དཔའ་བློ་ལྡན་པ། །སླར་ཡང་ཕྱག་རྒྱར་གཞག་པས་ཀྱང་། །དབང་ཆེན་ཐམས་ཅད་གཡོས་ནས་ནི། །ས་གཞི་རྣམ་པ་དྲུག་ཏུ་བསྐྱོད། །དེ་དག་ཐམས་ཅད་སྔོན་གྱུར་ཏེ། །སངས་རྒྱས་དམ་ཆོས་
བསམ་མེད་པས། །བསམ་གྱིས་མི་ཁྱབ་འབྲས་བུ་འཐོབ། །ས་སྟེང་རྡོ་རྗེ་སེམས་དཔའི་བདག །ནམ་མཁའ་མཛོད་ཀྱི་འོད་ཟེར་ཐོབ། །འཕགས་པ་ཆེན་པོ་རྨད་འབྱུང་ཆེ། །འཇིག་རྟེན་ཡང་དག་འབྱུང་འགྱུར་ཏེ། །ས་གཞི་སྙིང་པོ་འདི་རུ་ཡིན། །དེ་ནས་བཅོམ་
ལྡན་རྒྱལ་གྱུར་པས། །ས་བཅུའི་བྱང་ཆུབ་སེམས་དཔའ་ལ། །བརྟན་དང་གཡོ་བའི་གསང་བ་རྣམས། །སྙན་པའི་གསུང་གིས་བཀའ་སྩལ་པ། །ཁྱོད་ནི་བདག་གིས་ཚིམ་པར་བྱ། །བདག་ཉིད་ཆེན་པོ་རྡོ་རྗེ་འཆང་། །རྟག་ཏུ་བག་ཡོད་པར་གྱུར་པས། །བདག་
ཉིད་ཆེན་པོས་དེ་ཉིད་བྱ། །དེ་ནས་བཅོམ་ལྡན་འདས་ཞི་བ། །ཆོས་ཀྱི་དབྱིངས་ལ་མཆོག་ཏུ་གཞོལ། །ཆོས་ཉིད་གཅིག་པུ་ཐུགས་ཆུད་ནས། །ཀུན་མཁྱེན་ཅང་མི་གསུང་བར་འགྱུར། །དེ་ནས་འཁོར་རྣམས་ཐམས་ཅད་ཀྱིས། །ངོ་མཚར་བའི་ཚིག་
གསོལ་པ། །སངས་རྒྱས་ཆེ་བ་བསམ་མི་ཁྱབ། །འཇིག་རྟེན་མགོན་པོས་བསྟན་པ་ཉིད། །དེང་ནས་གཟུང་སྟེ་བདག་ཅག་ཀུན། །རྟག་པ་གཅིག་པུ་མཐར་ཕྱིན་འགྱུར། །བདག་ཉིད་ཆེན་པོའི་རྡོ་རྗེ་ཅན། །བདེ་བར་གཤེགས་པས་གཏད་པར་
འགྱུར། །འཁོར་རྣམས་ཤིན་ཏུ་དགའ་བ་ཡིས། །སྙན་པ་ཡི་ནི་ཚིག་གིས་སྨྲས། །སྐལ་བ་ཆེན་པོ་མཆོག་ཏུ་གྱུར། །ཅི་བགྱི་ཡི་ནི་བཀའ་བསྒོ་སྩལ། །དེ་ནས་དཔལ་ལྡན་རྡོ་རྗེ་འཆང་། །མེ་སྟག་འཕྲོ་བར་གྱུར་པ་ཡིས། །ཐུགས་རྗེར་ལྡན་
<pb id="93.264a"/>
པའི་ཤུགས་ཀྱིས་སུ། །འཁོར་རྣམས་ལ་ནི་བཀའ་སྩལ་པ། །ཁྲོ་རྒྱལ་རས་རིས་ཆོ་ག་ནི། །རྫུ་འཕྲུལ་ཆེན་པོ་དེ་ཉིད་ཉོན། །གང་ཞིག་སྔགས་ཀྱི་སྒོ་ནས་ནི། །བྱང་ཆུབ་སེམས་དཔའི་སྤྱད་པ་སྦྱོད། །སྔགས་ཀྱི་སྒྲུབ་ཐབས་ལས་
གསུངས་པའི། །དོན་ནི་དེ་ནས་ཐོབ་པར་འགྱུར། །སྔགས་པ་འཆང་བར་གྱུར་པ་དཀོན། །ལུས་ཅན་རྣམས་ཀྱིས་བཟོད་མི་ནུས། །གདུག་པ་ལོག་པར་འདྲེན་པ་ཀུན། །འཇིགས་པའི་གཟུགས་ཅན་སྲིན་པོ་རྣམས། །རིང་པོ་ནས་ནི་རང་མི་མཐོང་། །
དཔའ་བོ་དྲེགས་པ་བཅོམ་པ་བཞིན། །ནད་རྣམས་ཐམས་ཅད་རྣམ་པར་གྲོལ། །འཇིགས་པ་ཐམས་ཅད་རྣམ་པར་སྤངས། །ཐམས་ཅད་དབང་ཕྱུག་གོ་འཕང་ནི། །གང་ཞིག་ལག་པའི་ནང་དུ་འཐོབ། །རྒྱུ་སྐར་མེད་ཅིང་གཟའ་སོགས་མེད། །
མ་མོ་མེད་ཅིང་ལྷ་ཡང་མེད། །འཇིགས་པ་ཀུན་ལས་རྣམ་གྲོལ་བར། །ས་གཞིའི་དཀྱིལ་འཁོར་འདི་རུ་འགྱུར། །སེམས་ཅན་ཐམས་ཅད་དབང་ཐོབ་ཅིང་། །ས་སྟེངས་སྔགས་ཤེས་རྒྱལ་པོ་ནི། །འཁོར་བཅས་ཀྱིས་མཆོད་སྙན་པར་སྨྲ། །རས་བྲིས་
མཐོང་བ་ཤིན་ཏུ་གསལ། །སྐྲ་དང་བྲལ་བ་དེས་བརྟགས་པའི། །དཔའ་བོས་བཙོངས་པའི་རས་བླངས་ཏེ། །དྲི་ཀར་ཆུ་ཡིས་བཀྲུས་ནས་ནི། །ཀུན་ད་ཟླ་བ་ལྟ་བུར་གཙང་། །ཇི་སྲིད་ངུར་སྨྲིག་མཛེས་པ་རུ། །སླར་ཡང་བྱེད་དུ་གཞུག་པར་བྱ། །
བདུག་པ་ཡིས་ནི་བདུག་པར་མཛེས། །ཐམས་ཅད་དུ་ནི་གཙང་སྦྲ་བྱ། །དེ་ནས་དེ་ལྟར་བྱས་ནས་ནི། །ས་གཞི་རབ་ཏུ་བྱུག་པར་བྱ། །དེ་ལ་ཡིད་ནི་དྲི་ཞིམ་སྤོས། །ཤིན་ཏུ་མཛེས་པར་བྱུག་པར་བྱ། །གདུགས་དང་རྒྱལ་མཚན་བ་དན་དང་། །
རྔ་དང་དྲིལ་བུ་སྒྲ་སྙན་མཆོག །རྒྱུ་སྐར་ཉི་མ་བཟང་པོ་ལ། །རྩ་བའི་སྔགས་ནི་རབ་སྔགས་པ། །ཡིད་དུ་འོང་བའི་བུམ་པ་ནི། །དྲི་ཡི་ཆུ་ཡིས་ཡོངས་བཀང་ནས། །སྔགས་པས་ཆོ་ག་བཞིན་དུ་གཞག །ཞལ་ཟས་གཏོར་མ་ཆོ་
ག་བཞིན། །དེ་ལྟར་འདི་ཀུན་བྱས་པ་ཡིས། །རྒྱ་ཆེ་བར་ནི་བྱས་པའི་ཆར། །རོལ་མོའི་ལས་ནི་ལེགས་བསླབས་པས། །སྐལ་བ་ཆེན་པོ་དེ་རུ་བོད། །དེ་ནས་གསོ་སྦྱོང་སྦྱིན་པར་བྱ། །བྱང་ཆུབ་སེམས་ནི་ཁྱད་དུ་འོང་། །སྐལ་བ་ཆེན་
<pb id="93.264b"/>
པོ་དེ་མཆོད་བྱ། །གོས་དང་རྒྱན་གྱིས་བརྒྱན་པ་ཡིས། །དེ་ནི་ཡང་དག་པར་མཆོད་ནས། །དེ་ནས་ཤིན་ཏུ་དབེན་པ་རུ། །དེ་ནས་བློ་ལྡན་ཐིག་གདབ་བྱ། །རས་ཀྱིས་ཁ་ནས་གཡོག་པར་བྱ། །ཁ་ཚར་དང་བཅས་རིང་པོར་གཞག །བློ་ལྡན་དེ་དབུས་བྲི་བ་ནི། །ཁྲོ་
བོ་ཤིན་ཏུ་མཐོང་དཀའ་བ། །ལྟོ་བ་ཆེ་ལ་ཤིན་ཏུ་ཁྲོས། །ལག་འགྲོའི་བདག་པོ་ཕྱག་བཞི་པ། །ཞལ་ནི་རྣམ་འགྱུར་ཟུར་གྱིས་གཟིགས། །ལྗགས་ལ་རཀྟ་རྣམ་པར་འཛག །མཆེ་བ་གཙིགས་ཤིང་ཤིན་ཏུ་འཇིགས། །སྤྲིན་ཕུང་གཏིབས་པ་ལྟ་བུའི་འོད། །
སྤྱན་དག་ཉི་མ་འཆར་ཀ་འདྲ། །གསུམ་པ་དུ་བ་ལྟ་བུའོ། །གར་མཛད་ཧྲི་སྒྲོགས་པར་བྱུང་བ། །ཀླུ་ཡི་འོད་ཀྱིས་ཚོགས་རང་བཞིན། །ཐོད་པ་རློན་པའི་ཕྲེང་བ་ནི། །ཚར་བཞི་ལྟ་བུར་བལྟས་པ་ཡིས། །འཇིགས་པ་ཆེན་པོའི་དབུ་ལ་བརྒྱན། །གཡོན་
ངོས་ཟུར་ཕུད་རྣམ་པར་འཕྱང་། །མེ་སྟག་དང་བཅས་མེ་འོད་ཀྱིས། །རྡོ་རྗེ་གཡས་ཀྱི་ཕྱག་ནའོ། །འོད་ཟེར་འབར་བ་ལྷག་པ་ཡི། །རལ་གྲི་གཉིས་པ་ན་ནི་བསྣམས། །གཡོན་པ་ཡིས་ནི་ཞགས་པ་བསྣམས། །གཉིས་པ་ཡིས་ནི་སྡིགས་
མཛུབ་མཛད། །སྐུ་ལ་སྦྲུལ་གྱི་རྒྱན་གྱིས་བརྒྱན། །ནོར་རྒྱས་བུ་ཡིས་སྐ་རགས་བྱས། །ཐོད་པ་རློན་པའི་ཕྲེང་བ་ནི། །མཆོད་ཕྱིར་ཐོགས་སུ་སྤྲས་པ་ནི། །དཔའ་བོ་ན་བཟའ་ངུར་སྨྲིག་བསྣམས། །རིན་ཆེན་རྡོ་བའི་སྟེང་དུ་ནི། །གཡས་
བརྐྱང་བ་ཡི་ཞབས་ཀྱིས་བཞུགས། །འོག་ཏུ་བགེགས་ནི་བྲི་བར་བྱ། །བསྲེགས་པས་འབར་བར་གྱུར་པ་ཡིས། །མྱོགས་པོ་རུ་ནི་གྱུར་པའོ། །རྩ་དང་རྒྱུ་མ་རྣམ་པར་འབྱུང་། །ཁྲག་འཛག་ལྟ་བུར་གནས་པ་ཡིན། །འོག་ཏུ་བློ་ལྡན་སྒྲུབ་པ་པོ། །
པུས་མོ་དག་ནི་ས་ལ་བཙུགས། །སྤོས་ཀྱི་སྣོད་ཀྱིས་བྲེལ་བའི་བདག །མཆོད་ཡོན་སྣོད་ནི་འཛིན་པར་བརྩོན། །འདི་ནི་རས་བྲིས་རབ་མཆོག་ཏུ། །རྫོགས་སངས་རྒྱས་ཀྱིས་རབ་ཏུ་གསུངས། །རས་བྲིས་འདི་ཡིས་དེ་མ་ཐག །
སྔགས་པའི་མ་གྲུབ་པ་ཡང་འགྲུབ། །ཁྲོ་བོའི་རྒྱལ་པོ་ངོ་མཚར་བ། །ཐམས་ཅད་གདུང་བྱེད་ཡང་དག་བྲི། །ཤེས་རབ་ཆེན་པོས་རི་མོ་མཁན། །སྟོན་མོ་དྲངས་ཏེ་ཡོན་ཡང་སྦྱིན། །པིར་ནི་སར་པའི་མཚན་མ་དང་། །རྫ་མཁན་
<pb id="93.265a"/>
སྣོད་ནི་སར་པ་སྟེ། །མཚན་མ་བྱེ་བྲག་བྱེད་པའོ། །ཡང་ན་ཐམས་ཅད་འབྱུང་བ་ཡིན། །དེ་ལྟར་ཐམས་ཅད་གྱུར་བལྟས་ནས། །དྲི་ཡི་རས་ཀྱིས་དགབ་པར་བྱ། །ས་སྟེང་ཤིན་ཏུ་གསང་བ་སྟེ། །སུ་ལའང་བསྟན་པར་མི་བྱའོ། །
གང་གིས་ཁྲོ་བོ་འདི་མཐོང་བ། །མི་ཤེས་དྲན་པ་འཁྲུལ་བར་འགྱུར། །སྐྱེ་བོ་ནད་ཀྱིས་འཁྲིགས་ནས་ནི། །དེ་མ་ཐག་ཏུ་བརླག་པར་འགྱུར། །སྔགས་པ་དངོས་གྲུབ་འདོད་པ་ཡིས། །རྟག་ཏུ་བག་ཡོད་པར་གྱུར་པས། །སྔགས་པས་རྟག་ཏུ་རས་
བྲིས་འདི། །རྟག་པར་རྒྱུན་དུ་བསྲུང་བར་བྱ། །སྔགས་ཀྱི་སློབ་དཔོན་དག་གིས་བཤད། །རྫོགས་པའི་སངས་རྒྱས་དཔའ་བོ་རྣམས། །འདི་རྣམས་བསམ་གྱིས་མི་ཁྱབ་པའི། །ཡོན་ཏན་རབ་ཏུ་སྒྲུབ་པར་བྱེད། །ས་སྟེང་དཀྱིལ་འཁོར་རྩ་
བའི་སྔགས། །ཡོན་ཏན་གནས་སུ་གྱུར་པ་ཡིས། །དེ་དག་ཐམས་ཅད་བསྒྲུབ་པར་བྱ། །གསང་སྔགས་མ་ལུས་བསམ་མི་ཁྱབ། །བསམ་གྱིས་མི་ཁྱབ་འབྲས་བུ་འབྱུང་། །གསང་སྔགས་སྐུ་ཆེན་ཁྲོ་བོ་འདི། །
བཅོམ་ལྡན་ཐུབ་པ་ཞེས་ནི་བྱ། །ཁྲོ་བོའི་རྒྱལ་པོ་བློ་ལྡན་གྱིས། །གསང་སྔགས་འདི་ནི་བཀླགས་པས་འགྲུབ། །ཁྲོ་རྒྱལ་འདི་ནི་བསམ་མི་ཁྱབ། །སྔགས་ཀྱང་བསམ་གྱིས་མི་ཁྱབ་འདོད། །ཐམས་ཅད་བསམ་མེད་གོ་
འཕང་འཐོབ། །བཀླགས་པས་འགྲུབ་པར་གསུངས་པ་ཡིས། །སྔགས་པ་བདག་གིས་མི་ནུས་སོ། །སྔགས་པ་བློ་དང་ལྡན་པ་ནི། །གལ་ཏེ་མཚམས་མེད་ལྔ་བྱས་ཀྱང་། །སྐྱེ་བོ་དེ་ཡི་བསམ་པ་ནི། །ཡོངས་སུ་
རྫོགས་པར་བྱེད་པ་ཡིན། །དེ་བས་རྣམ་པ་ཐམས་ཅད་དུ། །སྔགས་འདི་འབྲས་བུ་བསམ་མེད་འབྱུང་། །རྟག་ཏུ་མངོན་པར་སྦྱངས་གྱུར་ན། །སྔགས་པའི་འབྲས་བུ་བསམ་མེད་འབྱུང་། །རས་བྲིས་གཉིས་པར་གྱུར་པ་ནི། །
བཤད་ཀྱིས་ཕན་པའི་སེམས་ཀྱིས་ཉོན། །ཡོན་ཏན་རྒྱ་ཆེ་བསམ་མི་ཁྱབ། །རྫོགས་སངས་རྒྱས་ཀྱིས་ཡང་དག་གསུངས། །ངུར་སྨྲིག་རས་ནི་བླངས་ནས་སུ། །དྲི་ཡི་ཆུ་ཡིས་ཡོངས་སུ་དགང་། །ཚེས་གྲངས་མེད་ཅིང་རྒྱུ་
<pb id="93.265b"/>
སྐར་མེད། །གསོ་སྦྱོང་སྨྱུང་བ་ལ་སོགས་མེད། །རི་མོ་མཁན་བཟང་བཙལ་ནས་སུ། །མཁས་པས་རི་མོ་བྲི་བར་བྱ། །སངས་རྒྱས་མགོན་པོ་རྫོགས་སངས་རྒྱས། །ཏིང་ངེ་འཛིན་རྣམས་རིམ་བྲལ་བ། །འཁོར་ལོས་སྒྱུར་བར་གྱུར་པའི་སྐུ། །འོད་ཟེར་
སྣ་ཚོགས་ཉམས་པའི་འོད། །བྱང་ཆུབ་དཔག་བསམ་ཤིང་དང་ནི། །གདུགས་དང་རྒྱལ་མཚན་རྣམ་པར་བརྒྱན། །ལོགས་སུ་འདབ་ཆགས་རྒྱལ་པོ་ནི། །སྙིམ་པ་མེ་ཏོག་གིས་བཀང་བྱ། །གཡས་ན་བཞུགས་པའི་དཔའ་བོ་ནི། །ཐུབ་པ་ཆེན་པོ་
འཇིག་རྟེན་གཙོ། །སྣ་ཚོགས་པ་ཡི་རྒྱན་གྱིས་བརྒྱན། །བླ་གོས་ཕྲག་པ་གཅིག་ཏུ་གཟར། །ཐལ་མོ་སྦྱར་ཏེ་འདུད་པ་ནི། །རྟག་ཏུ་བཞུགས་པ་བལྟ་བར་བྱ། །གཡོན་གྱི་དྲུང་ན་བཞུགས་པ་ནི། །སྙེམས་ཚུལ་དང་བཅས་ཞལ་བཞད་པ། །གཡས་
ཀྱི་ཕྱག་གིས་སྤྱི་བོར་ནི། །རྡོ་རྗེ་འདི་ནི་རབ་འབར་བསྣམས། །དཔའ་བོ་ཆེན་པོ་ཅོད་པན་ཅན། །རྒྱན་རྣམས་ཀུན་གྱིས་རྣམ་པར་བརྒྱན། །རས་བྲིས་ཆ་ཡི་མཚན་མ་ནི། །བསམ་པ་ཐམས་ཅད་རྫོགས་པར་བྱེད། །འོག་ཏུ་ཁྲོ་བོ་མི་གཡོ་བ། །
རལ་གྲི་ཞགས་པས་རྣམ་པར་བརྒྱན། །རྡོ་བ་དམར་པོའི་གདན་སྟེང་ན། །འོད་ཟེར་ཚོགས་ཀྱི་ནང་ན་བཞུགས། །འབར་བའི་འོད་ཀྱིས་ཁོར་ཡུག་བསྐོར། །མཆུ་ཡིས་མཆུ་མནན་ཟུར་མིག་གཟིགས། །བགེགས་ཀུན་བསྲེག་པར་གྱུར་པ་ནི། །
དུས་ཟད་མེ་འོད་ལྟ་བུར་འབྱུང་། །སྒྲུབ་པ་པོ་ནི་དངོས་སོང་བལྟ། །སྤོས་ཀྱི་ཁང་བུ་ལག་ན་ཐོགས། །པུས་མོ་གཉིས་ནི་ཡང་དག་བཙུགས། །རྒྱལ་བའི་སྲས་ལ་སེམས་སོང་བ། །དེ་ཡི་འོག་ཏུ་ཁྲོ་བོ་གཙོ། །ཁམས་གསུམ་བརྟན་
པར་རྣམ་པར་གནོན། །བཀའ་གནང་བ་ཡི་ལམ་གྱུར་ཅིང་། །དེ་བཞིན་གཤེགས་པ་ལ་གཟིགས་པ། །རིན་ཆེན་སྣ་བདུན་རང་བཞིན་དང་། །སྡོང་བུ་རྒྱས་ལ་ཟེ་བར་བཅས། །འཛིན་པའི་ཀླུ་ཡི་བུ་མོ་ནི། །དེ་བཞིན་གཤེགས་
པ་ལྟ་བུར་འགྱུར། །པད་མ་དཀར་པོ་མགོན་པོ་ནི། །འཇིག་རྟེན་གཙོ་བོ་ཐུགས་རྗེའི་བདག །པད་མ་དམར་པོ་ཡང་དག་བཤད། །བདེ་གཤེགས་ལས་བྱུང་རྡོ་རྗེ་ཅན། །དེ་ལྟར་འདི་དག་ཀུན་བྱས་པའི། །
<pb id="93.266a"/>
རས་བྲིས་རྒྱལ་པོ་རྫུ་འཕྲུལ་ཆེ། །རས་བྲིས་འདི་ནི་མཐོང་བ་ཡིས། །སྡིག་པ་ཐམས་ཅད་རྣམ་པར་སྤངས། །རྟོག་པའི་ཞགས་པ་འཇིགས་པས་འཁྲིགས། །ངན་སོང་རྣམས་ནི་རྒྱུན་ཆད་འགྱུར། །ཐམས་ཅད་དབང་ཕྱུག་གོ་
འཕང་འཐོབ། །རྒྱལ་བ་སྐྱེས་མཆོག་འབྱུང་བར་འགྱུར། །གཟའ་རྣམས་ཀུན་གྱིས་གཟུང་བ་དང་། །ནད་རྣམས་ཀུན་གྱིས་ཉེན་པ་དང་། །འཇིགས་པ་ཀུན་གྱིས་འདིར་ཟིན་རྣམས། །ཆོ་ག་མཐོང་བས་གྲོལ་བར་འགྱུར། །སེམས་ཅན་ཀུན་ལ་
བརྩེ་བར་འགྱུར། །སེམས་ཅན་ཐམས་ཅད་དབང་དུ་བྱེད། །ཐམས་ཅད་དབང་ཕྱུག་གོ་འཕང་འཐོབ། །རྟག་ཏུ་རས་བྲིས་བལྟ་བར་བྱ། །རྟག་ཏུ་བག་ཡོད་པར་གྱུར་ནས། །གཙང་ཞིང་ཚུལ་ཁྲིམས་རྣམ་པར་བརྒྱན། །རས་བྲིས་ཡང་དག་
མཆོད་བྱས་ནས། །དེ་ཡི་ཚེ་ན་སངས་རྒྱས་འཐོབ། །དེ་ནས་རྡོ་རྗེ་འཆང་ཆེན་བདག །ཐུགས་ནི་རྣལ་འབྱོར་གཅིག་པུར་བཞུགས། །སེམས་ཅན་བདེ་བ་སྟེར་བ་ཡི། །འདོད་པར་གྱུར་པའི་རྟོག་པ་གསུངས། །ཞི་བ་དང་ནི་
རྒྱས་པ་དང་། །དབང་དུ་བྱ་དང་མངོན་སྤྱོད་དེས། །ལས་འདི་མདོ་རུ་བསྡུས་ནས་ནི། །སྔགས་པས་ས་སྟེང་དཀྱིལ་འཁོར་དུ། །རས་བྲིས་སྒྲུབ་པར་འདོད་པ་ནི། །རྫུ་འཕྲུལ་ཆེ་དེ་རྟག་ཏུ་ཉོན། །དཔའ་བོ་གཅིག་གི་
བདག་ཉིད་ཆེ། །གཙོ་བོ་བསྟན་པའི་དོན་མཛད་པའི། །ལུས་ཅན་ཀུན་ལ་གསུངས་པ་ཡི། །དེ་ཡི་རྟོག་པ་ཡང་དག་བཤད། །མགོན་པོ་འཕྲལ་དུ་ལས་མཛད་པ། །རྟག་ཏུ་གདུལ་དཀའ་འདུལ་མཛད་པ། །རྒྱལ་པོ་
ངན་པར་བཤད་པ་དང་། །བསྟན་ལ་གནོད་པ་བྱེད་པ་ཅན། །དེ་རྣམས་བརླག་པར་བྱ་བའི་ཕྱིར། །ཁྲོ་བོ་འདི་ནི་རབ་ཏུ་སྦྱར། །གང་ཡང་འདི་རུ་གསུངས་པ་གཞན། །བསྟན་པ་ལ་ནི་གནོད་བྱེད་པ། །གནོད་སྦྱིན་སྲིན་པོ་གྲུལ་བུམ་དང་། །ལྷ་
སོགས་མི་འམ་ཅིར་བཅས་པ། །དེ་རྣམས་གཞོམ་པར་བྱ་བའི་ཕྱིར། །ཁྲོ་བོའི་རྒྱལ་པོ་རབ་ཏུ་སྦྱར། །ནད་རྣམས་ཐམས་ཅད་རབ་ཏུ་གྲོལ། །ཕ་རོལ་ཡུལ་འཁོར་རྣམ་པར་འཇོམས། །འདི་ན་དམག་དཔུང་བྱེད་འགྱུར་བ། །གདུག་
<pb id="93.266b"/>
པའི་སེམས་ཅན་བདུད་རྣམས་ལ། །ཁྲོ་བོའི་རྒྱལ་པོ་རབ་སྦྱར་ན། །བསམ་མི་ཁྱབ་པའི་སྟོབས་གནོན་ཏོ། །བསྐྲད་པ་དང་ནི་གསོད་པ་ཉིད། །འཇིག་རྟེན་གསུམ་པོ་བརླག་པ་འམ། །རྟག་ཏུ་སྨྱོ་བར་བྱེད་པ་ན། །འདི་ནི་རྟག་ཏུ་སྦྱར་བར་
བྱ། །མགོན་པོའི་རས་བྲིས་མཆོག་གང་གི །ལག་ཏུ་ཆུད་པར་གྱུར་པ་ན། །དེ་ནི་ས་སྟེང་སྙིང་པོ་རུ། །ལུས་ཅན་འཚོ་བ་འབྲས་བུ་བཅས། །དེ་ཚེ་དཀྱིལ་འཁོར་རབ་ཏུ་བཞུགས། །ཕྱག་རྒྱའི་ལས་ནི་རྣམ་པར་སྦྱར། །གུས་
པར་འཛིན་པའི་སྔགས་པ་ནི། །གཙང་ཞིང་ངང་ཚུལ་རྣམ་པར་བརྒྱན། །བླ་མ་མཉེས་པར་ཡང་དག་བྱེད། །ཆོ་གའི་རིམ་པ་ཡོན་ཕུལ་བ། །གསང་སྔགས་གང་ཡང་རུང་གཟུང་ནས། །ཕྱག་རྒྱ་སྦྱིན་པ་ཡོངས་སུ་གཟུང་། །བླ་མ་ལ་
ནི་རྗེས་གནང་ཐོབ། །ས་སྟེང་སྒྲུབ་པ་བརྩོན་པར་བྱེད། །དུར་ཁྲོད་དང་ནི་རི་བོའི་རྩེ། །ལམ་གྱི་བཞི་མདོ་འམ་མཚན་མ་གཅིག །གང་དུ་ཡིད་ནི་ཉམས་དགའ་བའི། །གནས་དེ་ཉིད་དུ་བརྩམ་པར་བྱ། །སློངས་མོ་གཅིག་པུའི་
ཟས་ཟ་འམ། །ཡང་ན་རྩ་བ་འབྲས་སོགས་ཟ། །དབེན་ཞིང་ཅ་ཅོ་མེད་པའི་སར། །དེ་རུ་འབུམ་ཕྲག་གཅིག་བཟླས་བྱ། །འབུམ་ཕྲག་ཡོངས་སུ་རྫོགས་ནས་ནི། །ཨ་པ་མརྒའི་ཡམ་ཤིང་སོགས། །མངར་
གསུམ་དང་ནི་ལྡན་པར་བསྲེག །འབུམ་ཕྲག་གཅིག་ཏུ་ཚང་བ་ན། །དེ་ནས་ཟླ་བ་ཉ་ཡི་ནི། །དུས་ཚིགས་ཀྱི་ནི་སྔོན་དུ་བསྡད། །སྒྲུབ་ཐབས་འདི་ནི་རྟོགས་པ་ཡིས། །བསྲུང་བའི་ཆོ་ག་ཚུལ་བཞིན་བྱ། །རལ་གྲི་ལ་སོགས་
མཚོན་ཆ་གསུངས། །ཡང་ན་གང་ཡང་རུང་བ་གསུངས། །དེར་གནས་འདི་ནི་རབ་ཏུ་ཐུགས། །སྒྲུབ་པ་པོ་ཡི་གང་ཟག་བཞུགས། །ནམ་ཕྱེད་སྒྲ་ནི་བྱུང་བ་ན། །རས་བྲིས་མདུན་དུ་བཞུགས་སུ་གསོལ། །གསང་སྔགས་གཞག་ཏེ་ཐུན་
གཞག་ལ། །འདི་ནི་ནང་གི་རྣམ་དག་གནས། །དེ་ནས་དེ་ཡི་མཚན་མ་ནི། །དེར་ནི་དུ་མ་འབྱུང་བར་འགྱུར། །སྙན་པའི་རྔ་ཡི་སྒྲ་མང་ནི། །ཡང་ན་མེ་ཏོག་ཆར་དུ་འབབ། །གནས་སུ་ལྷ་ཡི་བུ་འོངས་ཏེ། །སྣ་ཚོགས་རྔ་ཡི་སྒྲ་དང་ཡང་། །མི་འམ་ཅིས་ནི་རྣམ་
<pb id="93.267a"/>
བརྒྱན་པ། །གླུ་ནི་སྙན་པར་ལེན་པར་བྱེད། །ཚངས་དང་བརྒྱ་བྱིན་ལ་སོགས་ལྷ། །རྫུ་འཕྲུལ་ཆེན་པོ་དེར་འོངས་ནས། །མེ་ཏོག་གི་ནི་ཆར་ཡང་འབེབས། །འདུད་ཅིང་ཤིན་ཏུ་བཀའ་སྩོལ་ཞུ། །རིག་པ་འཛིན་པས་མེ་ཏོག་གི །ཆར་
པས་ས་སྟེངས་ཁེངས་པར་ཕབ། །སྣ་ཚོགས་རྔ་ཡི་སྒྲ་དང་ནི། །རབ་ཏུ་བདེ་ཞིང་ཡིད་འཕྲོག་པ། །ས་སྟེངས་དེ་རུ་ཀུན་ཁེངས་པར། །གླུ་སྙན་པ་ཡི་སྒྲ་ཡང་ལེན། །བྱང་ཆུབ་སེམས་དཔའ་ཆེན་པོའི་བདག །ས་བཅུའི་གནས་ཀྱི་དབང་ཕྱུག་
རྣམས། །བྱང་ཆུབ་སེམས་དཔའ་བློ་ལྡན་པས། །ཐུགས་རྗེ་ཅན་བདག་བཀའ་སྩོལ་ཏེ། །དཔའ་བོ་ཆེན་པོ་བུ་ཁྱོད་ལེགས། །སྲིད་པའི་རྒྱ་མཚོ་རྣམ་པར་རྒལ། །བུ་ཁྱོད་བླ་མེད་གོ་འཕང་ནི། །བརྟུལ་ཕོད་པ་ཡི་གནས་ཕོད་པའོ། །བྱང་
ཆུབ་སེམས་དཔའ་མཉམ་ཉིད་འགྱུར། །འགྲོ་ལ་གཅིག་པུ་ཕན་པར་འགྱུར། །བུ་ཁྱོད་སངས་རྒྱས་ཐམས་ཅད་དེ། །སྐྱོན་རྣམས་ཐམས་ཅད་རྣམ་པར་སྤངས། །དེ་ནས་ཤར་གྱི་ཕྱོགས་ཆ་རུ། །གྲངས་མེད་དུ་མའི་ཚད་གྱུར་པ། །ལྷ་
ཡི་བཞོན་པའི་མེ་ཏོག་ལྡན། །སླར་ཡང་དེ་ཡི་མདུན་ན་གནས། །རིན་ཆེན་གདུ་བུའི་དྲ་བ་ནི། །ཕྱོགས་ཀུན་དུ་ནི་ཀུན་དུ་གཏིབས། །མུ་ཏིག་གི་ནི་ཆུན་འཕྱང་ཅན། །གདུགས་དང་རྒྱལ་མཚན་བ་དན་སྤྲས། །རིན་ཆེན་སྣ་ཚོགས་རང་བཞིན་
གདུགས། །ཉི་མ་ལྟ་བུར་སྣང་བར་བྱེད། །སྟེང་དུ་རིན་ཆེན་བླ་རེ་ཡིས། །རི་བོའི་ཕྱོགས་དང་མཉམ་པར་ཕུབ། །བྱེ་བ་དུ་མའི་རིག་འཛིན་ནི། །ཀུན་ཀྱང་ལྷབ་ལྷུབ་རྒྱན་གྱིས་སྤྲས། །ཀུན་ནས་ཡོངས་སུ་བསྐོར་ནས་ནི། །དེ་ཡི་
མདུན་དུ་མོད་ལ་གནས། །སྔགས་པ་དངོས་གྲུབ་འདོད་པ་ཡིས། །ཕྱག་ན་རྡོ་རྗེ་དཔལ་དང་ལྡན། །དེ་ནི་མྱུར་བར་བཟླས་པར་བྱ། །རྫུ་འཕྲུལ་ཆེན་པོ་བྱོན་གྱི་བར། །བདག་ཉིད་ཆེན་པོ་དེར་བྱོན་ནས། །མཚན་མ་འདི་དག་འབྱུང་
བར་འགྱུར། །ས་གཞི་རྣམ་པ་དྲུག་ཏུ་གཡོ། །ས་གཞི་མེ་ཏོག་བཅལ་དུ་འགྲེམས། །ཆེ་བའི་བདག་ཉིད་སྣ་ཚོགས་དྲི། །ས་སྟེང་རབ་ཏུ་ཞིམ་པོར་འགྱུར། །ཕྱོགས་བཞི་རུ་ནི་རྔ་ཡི་སྒྲ། །རོལ་མོ་ལ་སོགས་བརྡུང་བ་འབྱུང་། །ཧ་ཧ་
<pb id="93.267b"/>
ཞེས་སྒྲོགས་སྒྲ་ཆེན་པོ། །སྒྲ་ནི་ཕྱོགས་བཅུར་ཐོས་པར་འགྱུར། །དེར་བྱོན་བདག་ཉིད་ཆེན་པོ་ལ། །ཡིད་ནི་དད་པར་གྱུར་པ་ཡིས། །མཆོད་ཡོན་ཞལ་བསིལ་བརྗོད་ནས་དབུལ། །དྲི་དང་མེ་ཏོག་རིམ་ཇི་བཞིན། །དེ་ནས་མྱུར་བར་བརྗོད་བྱ་བ། །
ལེགས་པར་འོངས་སོ་བརྗོད་པར་བྱ། །སྡིག་པའི་དགྲ་ཡིས་ཟིན་པ་ན། །དཔའ་བོ་ཆེན་པོ་བདག་སྡུག་བསྔལ། །མགོན་ཁྱོད་བདག་ལ་བརྩེ་བར་མཛོད། །དེ་ནས་བདག་ཉིད་ཆེན་པོ་འདི། །ཕྱག་ན་རྡོ་རྗེ་རྫུ་འཕྲུལ་ཆེ། །སྔགས་པ་བློ་དང་ལྡན་པ་ལ། །
སྙན་པའི་ཚིག་གིས་བཀའ་སྩལ་པ། །དཔའ་བོ་ཆེན་པོ་བུ་ཁྱོད་ལེགས། །རྙེད་པར་དཀའ་བ་ཁྱོད་ཀྱིས་མཐོང་། །ཁྲོ་བོའི་རྒྱལ་པོ་རྫུ་འཕྲུལ་ཆེ། །བུ་ཁྱོད་ཀྱིས་ནི་འདི་བསྒྲུབས་པས། །ཤིན་དུ་སྡུག་བསྔལ་ལང་ལོངས་འཁྲིགས། །འཁོར་བའི་
རྒྱ་མཚོ་ལས་ཁྱོད་བརྒལ། །སླར་ཡང་སྐྱེ་བའི་འཇིགས་པ་མེད། །འཆི་བའི་འཇིགས་པ་འཇིགས་རུང་མེད། །རྫོགས་སངས་སེམས་ཅན་མཉེས་གཤིན་པ། །བདག་ཉིད་ཆེན་པོ་རྣམས་མཐོང་བ། །ཕྱོགས་བཅུ་དག་ན་བཞུགས་པའི་
མགོན། །རྟག་ཏུ་དམ་ཆོས་གསུང་བར་འགྱུར། །དེ་ལྟར་རིག་ནས་འདི་ཡིས་ནི། །བདག་ཉིད་ལག་པ་ནས་གཟུང་སྟེ། །བདག་ཉིད་ཆེན་པོའི་བཞོན་པ་ནི། །བསམ་མེད་ཡོན་ཏན་ཀུན་འབྱུང་བ། །བསྐྱོན་དེར་གནས་པར་གྱུར་ནས་ནི། །སྔགས་ཤེས་
ཇི་ཙམ་འདོད་ཀྱི་བར། །སངས་རྒྱས་ཞིང་རྣམས་སྟོན་པར་བྱེད། །སེམས་དཔའ་བསོད་ནམས་ཉེར་འཚོ་བས། །དེ་ཙམ་ཚམ་ཚོམ་མེད་པར་འགྲོ། །དེ་ནས་དེ་ཚེ་ཆེ་བའི་བདག །ལྷ་ཡི་བཞོན་པ་མཛེས་པ་ལ། །དེ་རུ་བསྐྱོན་པར་གྱུར་ནས་ནི། །དེ་ནས་
རྡོ་རྗེ་ཅན་གྱུར་པ། །མི་གཡོ་རྫུ་འཕྲུལ་ཆེ་ལྡན་ཚིམ། །དེ་ནས་ལྷ་ཡི་བཞོན་པ་བཅིབས། །རིག་པ་འཛིན་པའི་ཚོགས་ཀྱིས་བསྐོར། །གླུ་ཆེན་རྔ་ཡི་སྒྲ་དང་ནི། །རིག་པ་འཛིན་པའི་གླུ་སྒྲ་སྒྲོགས། །བྱེ་བ་དུ་མ་བསམ་མེད་པའི། །རིག་པ་འཛིན་པའི་
མཁའ་ལྡིང་གིས། །དེ་ཡི་ཚེ་ན་བསྐོར་ནས་གྲོལ། །འདི་ནི་སངས་རྒྱས་ཞིང་རྣམས་སུ། །རིག་པ་འཛིན་པ་ཐམས་ཅད་ཀྱི། །འཁོར་ལོས་སྒྱུར་བའི་མཁའ་ལྡིང་ཡིན། །བསམ་གྱིས་མི་ཁྱབ་ཡོན་ཏན་བརྙེས། །བསྐལ་པ་གྲངས་མེད་པ་རུ་འཚོ། །ཉི་མ་དང་ནི་
<pb id="93.268a"/>
ཟླ་བའི་འོད། །དཔལ་ལྡན་གདུལ་ཀ་འདུལ་མཛད་པ། །བློ་བཟངས་ཀྱིས་ནི་ཀུན་སྤྱད་ན། །སངས་རྒྱས་ཞིང་ནི་གྲངས་མེད་ན། །མཆོད་གརྣས་འདི་ནི་སྣང་བར་བྱེད། །བསམ་མེད་པ་ཡི་དམ་ཆོས་ཉན། །བློ་ལྡན་གང་ཞིག་ཐོས་གྱུར་པས། །
སངས་རྒྱས་ཡོན་ཏན་བསམ་མེད་འབྱུང་། །ཁྲོ་བོའི་རྒྱལ་པོའི་ལྡན་པ་ཡི། །དངོས་གྲུབ་འདི་ནི་ཡང་དག་བཤད། །གཞན་ཡང་གཞན་ལ་ཅི་རིགས་པར། །མཚུངས་མེད་བསྲུང་བར་བྱེད་དེ་ཉོན། །རས་བྲིས་གཉིས་པ་འདི་ཡིས་ནི། །བསམ་གྱིས་མི་ཁྱབ་
གྲངས་མེད་ལས། །རྫོགས་པའི་སངས་རྒྱས་ཁྱེད་ཀྱིས་མཁྱེན། །ཤཱཀྱ་ཞེས་བྱ་བས་ནི་གསུངས། །ཞི་བ་དང་ནི་རྒྱས་པ་དང་། །དབང་དང་མངོན་སྤྱོད་དེ་བཞིན་དུ། །རས་བྲིས་གཉིས་པར་ཚུལ་བཞིན་དུ། །ཇི་ལྟར་རིགས་པར་བྱ་བ་ཡིན། །རས་
བྲིས་གཉིས་པ་འདི་ཡིས་ནི། །རྒྱལ་བས་སྒྲུབ་ཐབས་གང་གསུངས་པ། །གལ་ཏེ་ས་སྟེང་སྒྲུབ་བྱེད་ན། །འདི་ནི་ཉིད་དུ་ཆོ་གས་བསྒྲུབ། །སྒྲུབ་ཐབས་ཆོ་ག་བསམ་མི་ཁྱབ། །འདི་ནི་བསམ་མི་ཁྱབ་པས་གསུངས། །འབྲས་བུ་བསམ་གྱིས་
མི་ཁྱབ་པ། །རྫོགས་སངས་རྐང་གཉིས་མཆོག་གིས་གསུངས། །ཚེས་གྲངས་མེད་ཅིང་རྒྱུ་སྐར་མེད།། །།འདི་ལས་སྨྱུང་བར་གནས་པ་མེད། །ལྷག་མ་ལྷག་མ་མིན་ཡང་རུང་། །སླར་ཡང་འབད་པས་བསྒྲུབ་པར་བྱ། །འབུམ་ཕྲག་གཅིག་
ནི་བཟླས་བརྗོད་ན། །མཚམས་མེད་ལྔ་བྱས་སྔགས་པས་ཀྱང་། །ལས་རྣམས་ཐམས་ཅད་ཀུན་ནས་སུ། །བདག་ཉིད་རྒྱལ་བའི་སྐྱེས་མཆོག་འགྱུར། །གསོ་སྦྱོར་ལ་སོགས་དུར་བས་བྱས། །ཡང་ན་བརྗོད་དེ་བཏབ་པས་སོ། །རིམས་
སོགས་ནད་ཀྱིས་བཏབ་པ་དང་། །གདུག་པ་རྣམས་གསོ་བྱེད་པ་དང་། །ནད་རྣམས་ཀུན་གྱིས་ཟིན་པ་དང་། །གཟའ་ཀུན་གྱིས་ནི་རབ་གཟིར་བ། །རས་བྲིས་སྤྱན་སྔར་རབ་གཞག་སྟེ། །ཁྲོ་བོའི་སྔགས་ཀྱིས་བསྔགས་པའོ། །
བུམ་པ་ཆུ་ཡིས་སྤོས་བཀང་ནས། །ནད་ཀྱིས་བཏབ་པའི་མི་ཁྲུས་བྱ། །མཆོག་ཏུ་བདེ་བ་སྦྱིན་པ་ན། །དེ་རྣམས་རྣལ་མར་སོས་པར་འགྱུར། །ས་སྟེང་གདོན་གྱིས་ཟིན་པ་ཡི། །སྦྱིན་སྲེག་དག་ནི་ཡང་དག་གསུངས། །དུར་བ་
<pb id="93.268b"/>
མངར་གསུམ་གྱིས་བཏགས་པ། །གདོན་རྣམས་ཞི་ཕྱིར་སྦྱིན་སྲེག་བྱ། །སྲིན་པོ་ཡང་ནི་བཤད་པ་དང་། །མཁའ་འགྲོ་མ་དང་རྫུ་འཕྲུལ་ཆེ། །ཤ་ཟ་དང་ནི་གྲུལ་བུམ་དང་། །མ་མོ་རྫུ་འཕྲུལ་ཆེ་གསུངས་པ། །གཞན་ཡང་གདུག་པ་བྱེད་པ་ཡིས། །
ས་སྟེང་སེམས་ཅན་འཚེ་བྱེད་གང་། །དེ་རྣམས་གཞོམ་པར་བྱ་བའི་ཕྱིར། །ཁྲོ་བོའི་རྒྱལ་པོ་རབ་ཏུ་སྦྱར། །ནད་རྣམས་དང་ནི་གདོན་དག་ལ། །སྨན་གྱི་ཤིང་གི་ཡམ་ཤིང་ནི། །ཨ་རུ་སྐྱུ་རུ་ལ་སོགས་པ་ལ། །སྦྱིན་སྲེག་འདི་ནི་རབ་ཏུ་སྦྱར། །རྒྱལ་
སྲིད་ཐོབ་པར་འདོད་པ་ཡིས། །ས་གཞི་སྟེང་ན་གནས་པ་གང་། །དེ་ཡི་ཆོ་ག་འདི་ནི་མཆོག །པད་མའི་ཆོ་ག་སྦྱིན་སྲེག་རིམ། །པད་མ་ཆུ་ལ་འབུམ་ཕྲག་གཅིག །མངར་གསུམ་གྱིས་གཏགས་འདོད་པ་ཡི། །རས་བྲིས་སྤྱན་སྔར་སྦྱིན་སྲེག་
བྱ། །རྒྱལ་པོ་འདོད་པར་གྱུར་པ་ཡིས། །ཆོ་ག་ཡང་དག་ཚུལ་བཞིན་བྱ། །བློན་པོ་ཐོབ་པར་འདོད་ན་ནི། །དེ་ཡི་ཆོ་ག་འདི་ནི་བཤད། །ཀུ་མུ་ད་ནི་འབུམ་ཕྲག་གསུམ། །འབྲས་བུ་འདོད་པས་སྦྱིན་སྲེག་བྱ། །དེ་ནི་རྒྱལ་པོའི་བློན་པོ་ཉིད། །གང་
ཞིག་འདོད་པས་འགྲུབ་པར་འགྱུར། །ཨ་པ་མར་ག་འབྲས་དག་ནི། །མངར་གསུམ་གྱིས་ནི་བརྟགས་ནས་སུ། །སྦྱིན་སྲེག་འབུམ་ཕྲག་གཅིག་བྱས་ན། །ཡུལ་གྱི་བདག་པོ་འམ་གྲོང་ཁྱེར་འཐོབ། །དྲི་ཞིམ་རྫས་རྣམས་འབུམ་ཕྲག་
བདུན། །རས་བྲིས་མདུན་དུ་སྦྱིན་སྲེག་བྱ། །དེ་ནས་སྔགས་པའི་ཡིད་ལ་ནི། །ཅི་འདོད་པ་ནི་ཐོབ་པར་འགྱུར། །གལ་ཏེ་བུད་མེད་བུ་མེད་པས། །བུ་ནི་དོན་དུ་གཉེར་བྱེད་ན། །དུར་བ་ཏིལ་དང་འབྲས་སྩོགས་པས། །སྦྱིན་སྲེག་བྱས་ན་བུ་
རྙེད་འགྱུར། །ཁྱོ་ནི་དབང་དུ་བྱེད་འདོད་པས། །དེ་ཡི་གཟེགས་མ་འབུམ་ཕྲག་བསྲེག །བདག་པོ་དབང་དུ་གྱུར་པ་ཡིན། །པད་མའི་ཟེ་བ་པྲི་ཡང་ཀུ། །ཀ་ལི་ཀ་བཅས་བསྲེག་པར་བྱ། །མི་འཁྲུགས་པའི་ནོར་རྙེད་ཅིང་། །ཤིན་ཏུ་
ཡིད་གཅུགས་འབྱུང་བ་ཡིན། །སོ་བའི་འབྲུ་ཡི་སྦྱིན་སྲེག་གིས། །ཡད་འདོད་མི་ཟད་པ་རུ་བཤད། །འབྲས་ཀྱི་སྦྱིན་སྲེག་བྱས་པ་ཡིས། །མི་ཟད་པ་ཡི་ནོར་ཡང་འབྱུང་། །
<pb id="93.269a"/>
པད་མའི་ས་བོན་བིལ་བའི་འབྲས། །ཀུ་མུ་ཏ་ཡི་འབྲས་བསྲེགས་ན། །དེ་ནི་མི་ཟད་ལོངས་སྤྱོད་འཐོབ། །འབྲས་བུ་ཐམས་ཅད་སྦྱིན་སྲེག་པས། །ས་གཞི་རྒྱལ་སྲིད་ཐོབ་པར་འགྱུར། །ཚྭ་དང་ནིམ་པའི་སྦྱིན་སྲེག་གིས། །དགྲ་བོ་དེ་མ་ཐག་ཏུ་འཆི། །
དཔའ་བོ་གཅིག་པ་མཐོང་དཀའ་བའི། །རས་བྲིས་ལེགས་པར་བཀྲམ་ནས་སུ། །དེ་ཡི་སྤྱན་སྔར་རབ་སྦྱར་བྱ། །གཉེན་པོ་གནོད་བྱེད་མངོན་སྤྱོད་ནི། །གནོད་སྦྱིན་ཆེ་དང་རྒྱལ་པོ་ཆེ། །ས་སྟེངས་རང་སེམས་སྙེམས་ཚུལ་ཅན། །མངོན་པའི་ང་རྒྱལ་ང་རྒྱལ་ཆེ། །
གདུག་ཅིང་གདུག་པའི་ལས་བྱེད་པ། །དཀོན་མཆོག་གསུམ་ལ་གནོད་བྱེད་དང་། །ཆད་རྟག་གསང་སྔགས་དམ་པ་སྤངས། །གསང་སྔགས་མཆོད་པར་མི་བྱེད་ཅིང་། །དེར་གུས་སྟེན་པ་སྨོད་པར་བྱས། །བཟླས་པས་སུན་ནི་འབྱིན་པ་སྟེ། །དེ་རྣམས་
ཕ་རོལ་སྨོན་པས་ན། །ལས་ཀྱི་ཆོ་ག་མཐོང་བ་ཡིས། །དེ་རྣམས་ཉིད་ལ་སྦྱར་བར་བྱ། །སྡིག་པའི་ཡུལ་ཅན་ཆོས་མེད་པ། །འབྱུང་པོ་ཐམས་ཅད་སྲེག་པར་བྱེད། །དེ་རྣམས་ལ་ནི་ལས་སྦྱར་ན། །དེ་མ་ཐག་ཏུ་སྲོག་འཆད་འགྱུར། །སྦྲུལ་གྱི་
ཤུབས་ནི་བླངས་ནས་སུ། །དུག་དང་ལྷན་ཅིག་ཕྱེ་མར་བཏག །དེ་ནས་ནིམ་པའི་འདབ་བླངས་ལ། །དགྲ་བོའི་མིང་ནི་བྲི་བར་བྱ། །དབེན་པའི་ས་ཕྱོགས་སུ་གནས་ཏེ། །དུག་གིས་རྟག་ཏུ་བྲི་བར་བྱ། །ཐོད་པ་ལྔ་ནི་བླངས་ནས་སུ། །
ཡུངས་མར་གྱིས་བྱུགས་བཀང་ནས་ནི། །ནིམ་པའི་ཤིང་ལ་བློ་ལྡན་གྱིས། །ཆོ་ག་བཞིན་མེ་སྤར་བར་བྱ། །གསུམ་གྱིས་སྒྱེད་པུ་བྱས་ནས་སུ། །གཅིག་ནི་སྟེང་དུ་གཞག་པར་བྱ། །བཞི་པ་ཡུངས་དཀར་གྱིས་བཀང་བ། །
དེ་ཡི་སྟེང་དུ་གཞག་པར་བྱ། །སྦྲུལ་གྱི་ཤུབས་ནི་བླངས་ནས་སུ། །མི་དེ་ནང་དུ་གཞུག་པར་བྱ། །དུམ་བུ་རེ་རེར་གཏུབས་ནས་སུ། །ཐོད་པ་རེ་རེར་གཞུག་པར་བྱ། །བརྒྱ་རྩ་བརྒྱད་ནི་མངོན་བསྔགས་ནས། །རས་བྲིས་བྱང་དུ་ཞལ་གཟིགས་ཏེ། །
སྔགས་པ་ལྷོ་རུ་ཕྱོགས་པར་བྱ། །ཁྲོས་པས་ཙོག་ཙོག་པོར་འདུག་སྟེ། །སྐྲ་གྲོལ་བའི་ཁྲོ་བོ་ཉིད། །སྔགས་པས་གདུག་པ་གཙོ་བོར་བྱ། །ཐར་པར་གྱུར་གྱི་བར་དུ་ནི། །འདི་ནི་ཉིན་ཕྱེད་ན་བྱས་ན། །དེ་མ་ཐག་ཏུ་
<pb id="93.269b"/>
སྲོག་འཆད་འགྱུར། །འཆི་ལྟས་ཀྱི་ནི་འདབ་མ་བླངས། །ཤུན་པ་འམ་ནི་རྩ་བར་བཅས། །རང་གི་ཁྲག་ནི་ཉིད་དག་དང་། །ཡུངས་མར་དག་ནི་ཡང་དག་ལྡན། །ཚྭ་དང་རྒྱ་སྐྱེགས་ཉིད་དང་ནི། །འདི་དག་ཐམས་ཅད་གཅིག་བྱས་ཏེ། །དབེན་པ་ཡི་ནི་གནས་
དག་ཏུ། །རས་བྲིས་བྱང་དུ་ཞལ་བསྟན་ཏེ། །སྔགས་པ་ལྷོ་ཡི་ཕྱོགས་སུ་ཕྱོགས། །མེ་ཡི་ཐབ་ཁུང་བྱས་ནས་སུ། །ཚ་བའི་ཤིང་གིས་ཁྱད་པར་དུ། །ཡམ་ཤིང་ཡང་ནི་རབ་ཏུ་བྱ། །ཚ་བའི་ཤིང་ནི་འབའ་ཞིག་གིས། །དེ་ཉིད་ཀྱིས་ནི་སྦར་བར་བྱ། །
སྟོབས་ཆེན་མེ་ཡི་ཐབ་ཁུང་དུ། །ལས་ཀྱི་ཆོ་ག་མཐོང་བ་ཡིས། །སྲེག་བླུགས་བདུན་དུ་བསྲེག་པར་བྱ། །དེ་ནི་ཁྲོ་བོའི་གཟུགས་ཅན་ཏེ། །དེ་རུ་ཡེ་ཤེས་མེ་ནི་སྤར། །རལ་གྲིའི་ཕྱག་རྒྱ་བཅིངས་ནས་ནི། །མཁས་པས་སྔགས་ཀྱི་བཟླས་པ་བྱ། །ཁྲོས་པས་སྲེག་
བླུགས་སྟོང་ཕྲག་བརྒྱད། །དེ་ཡི་ཐབ་ཏུ་དབུལ་བར་བྱ། །དང་པོ་བུ་ནི་འཆི་བར་འགྱུར། །གཉིས་པ་ལ་ནི་བཞོན་པར་བཅས། །གསུམ་པ་ལ་ནི་ཡུལ་འཁོར་ཀུན། །བཞི་པ་ལ་ནི་རང་སྲོག་གོ །བསྟན་པ་
ཡི་ནི་ལས་འདི་ནི། །ཉི་མ་གཅིག་གིས་འབྱུང་བར་འགྱུར། །ཡང་ན་ཡུལ་འཁོར་འཇིག་པ་འམ། །ས་གཞིའི་བདག་པོ་འཆི་བར་འགྱུར། །རླུང་ནག་ཆར་པ་དེ་བཞིན་བདུད། །མེ་ཡིས་ཚིག་པར་ཡང་འགྱུར་ཏེ། །ཆར་
ཆེན་མི་བཟད་པ་ཡི་རླུང་། །རྡུལ་ཚུབ་ཆར་པ་འབྱུང་བར་འགྱུར། །ཕ་རོལ་དམག་ཚོགས་ཁྲོས་པས་འཚེ། །སྟག་དང་སེང་གེའི་མཆེ་བ་འདེབས། །ཕྱོགས་ཀུན་ནས་ནི་འབྱུང་བ་ཡི། །གནོད་པ་ཆེན་པོ་འབྱུང་བར་
འགྱུར། །གདུག་པའི་ལས་ནི་བྱས་པ་ཡིས། །ཉི་མ་དེ་ལ་འབྱུང་བར་འགྱུར། །སྔགས་པ་དང་བ་མེད་པས་ན། །དེ་ནི་ཞི་བར་ག་ལ་འགྱུར། །ཚངས་པ་ལ་སོགས་ལྷ་ཚོགས་དང་། །འཇིག་རྟེན་སྐྱོང་དང་རྫུ་འཕྲུལ་ཆེ། །
འཇིག་རྟེན་པ་ཡི་ལྷ་ཀུན་དང་། །གང་ཡང་མ་མོར་བཤད་པ་གཞན། །བྱང་ཆུབ་སེམས་དཔའ་བདག་ཉིད་ཆེ། །ས་བཅུ་གནས་ཀྱི་དབང་ཕྱུག་དང་། །རྫུ་འཕྲུལ་ཆེན་པོ་སངས་རྒྱས་དང་། །སྔགས་པས་ས་སྟེངས་གནས་པ་དང་། །
<pb id="93.270a"/>
དེ་ནི་བསྲུང་བར་མི་ནུས་ཏེ། །རྒྱལ་པོ་ཁྲོས་པར་གྱུར་པ་ཡིས། །དེ་ནི་བསྲུང་བར་མི་ནུས་སོ། །རང་གི་ཁྲག་གིས་ལན་ཚྭ་བཏགས། །ཚ་བ་ཡང་ནི་ཁྱད་པར་དུའོ། །བདག་ཉིད་ལྷོ་ཕྱོགས་སུ་བལྟས་ཏེ། །རས་བྲིས་བྱང་དུ་ཞལ་
ཕྱོགས་ལ། །མེ་ཡི་ཐབ་ཁུང་བྱས་པ་རུ། །ཚེར་མ་ཡང་ནི་མེ་སྤར་ཏེ། །ཀུན་ནས་ཁྲོས་བཅས་གདུག་པ་ཡིས། །དེ་ནས་དགྲ་བོའི་མེར་གཟུང་ལ། །ཙོག་ཙོག་པུར་འདུག་ཡང་དག་བསྲེག །སྲེག་བླུགས་བདུན་ཕྲག་གསུམ་གཉིས་སམ། །
སྟོང་ཕྲག་གསུམ་དུ་མངོན་བསྔགསནས། །གདུག་པའི་ལས་ཀྱིས་སྦྱིན་སྲེག་བྱ། །དང་པོ་ལ་ནི་བུ་ཡིན་ཏེ། །གཉིས་པ་ལ་ནི་ཆུང་མར་བཤད། །གསུམ་པ་ལ་ནི་བདག་ཉིད་འགྲོ། །བཞི་པ་ལ་ནི་བཞོན་པ་དཔུང་། །ལྔ་པ་ལ་ནི་རང་གི་ཡུལ། །དྲུག་
པ་ལ་ནི་རིགས་རྒྱུད་གཉེན། །བདུན་པ་ཐེ་ཙོམ་མེད་པར་ནི། །ས་གཞིའི་སྟེང་དུ་ཐལ་བར་རློག །ཐུན་ཕྱེད་དང་ནི་དབྱུ་གུ་འམ། །ཉི་མ་ཕྱེད་ནས་ཁྲོས་པ་ཡིས། །ཐགས་ཟངས་རིས་ཀྱང་འཆི་འགྱུར་ན། །སྐྱེ་བོ་ཕྲ་མོ་ལྟ་ཅི་སྨོས། །གལ་ཏེ་བདེ་ལེགས་
འགྱུར་འདོད་ན། །རང་གི་ཡུལ་འཁོར་ཕོ་བྲང་འདིར། །འོ་མའི་སྲེགས་བླུགས་སྟོང་ཕྲག་གིས། །དེ་མ་ཐག་ཏུ་རྣལ་མར་འགྱུར། །གསང་སྔགས་འཆང་བས་ས་སྟེངས་སུ། །རྟག་ཏུ་ཡུལ་མེད་བྱེད་འདོད་དམ། །དགྲ་བོ་སྨྱོ་པར་བྱེད་པ་འམ། །ཡང་ན་
དབེན་བར་འདོད་པ་ན། །མི་རུས་ཕྱེ་མ་ཚྭ་དང་ནི། །སྐེ་ཚེ་དང་ནི་གནོད་སྦྱིན་འཁྲིགས། །རས་བྲིས་སྤྱན་སྔར་སྲེག་བླུགས་བྱ། །སྲེག་བླུགས་བདུན་གསུམ་ཡང་ན་ལྷག །སྲེག་བླུགས་ལས་ནི་ཟིན་པ་ན། །ཐེ་ཚོམ་མེད་པར་མྱོས་པར་འགྱུར། །
དེ་ནི་ཞི་བར་འདོད་པ་ན། །དུྰར་བའི་འདབ་མ་འོ་མས་བཏགས། །སྟོང་ཕྲག་གཅིག་ཏུ་སྲེག་བླུགས་བྱ། །གལ་ཏེ་སྔགས་པ་འདོད་པ་ན། །དེ་ཡི་ཚེ་ན་རྣལ་མར་འགྱུར། །དུག་ཉིད་དང་ནི་ཁྲག་དང་ནི། །རུས་པའི་ཕྱེ་མ་ཡང་དག་ལྡན། །ནིམ་པའི་ས་
བོན་ལྡན་པ་ནི། །ཡུངས་མར་གྱིས་བཏགས་མཉེ་བར་བྱ། །རས་བྲིས་བྱང་དུ་ཞལ་བལྟས་ལ། །ཁྲོས་དང་ལྡན་པས་སྲེག་བླུགས་ནི། །ཉི་ཤུ་རྩ་གཅིག་སྦྱིན་སྲེག་བྱ། །བརྒྱ་རྩ་བརྒྱད་ནི་བསྔགས་བསྔགས་ནས། །སྟན་ལ་ཙོག་ཙོག་པུར་འདུག་ཅིང་། །
<pb id="93.270b"/>
སྲེག་བླུགས་ལས་ནི་རྫོགས་པ་ན། །དུ་བ་མེ་ནི་ཀུན་དུ་འཁྲིགས། །བུ་དང་ཕྱུགས་དང་གཉེན་བཅས་པའི། །དགྲ་ཡི་སྲོག་ནི་འཆད་པར་འགྱུར། །མི་ཡི་རུས་པའི་ཕྱེ་མ་བླངས། །དེ་ནས་ནིམ་པ་ལྔ་པར་བླང་། །བདག་ཉིད་ཀྱི་ནི་
ཁྲག་གམ་ནི། །ཡུངས་མར་གྱིས་ནི་བཏགས་བྱས་ལ། །རས་བྲིས་བྱང་དུ་ཕྱོགས་བྱས་ཏེ། །སྲེག་བླུགས་བདུན་དུ་སྦྱིན་སྲེག་བྱ། །བུ་དང་ཕྱུགས་དང་ཉེ་དུར་བཅས། །དགྲ་གཏོགས་དེ་མ་ཐག་ཏུ་སྐམ། །སེམས་ཅན་
དང་ནི་རྒྱལ་པོ་དང་། །གཞན་ཡང་ལྷ་ལ་སོགས་པ་དང་། །མ་མོ་རྣམས་ཀྱིས་ས་སྟེངས་སུ། །སྔགས་པ་ལ་ནི་གནོད་བྱེད་པ། །དེ་རྣམས་གཞོམ་པར་བྱ་བའི་ཕྱིར། །སྦྱོར་བ་འདི་ནི་བརྩམ་པར་བྱ། །སྐེ་ཚེ་དུག་གིས་དེ་བཞིན་
བརྟག །ནིམ་པའི་འབྲས་བུ་ཡང་དེ་བཞིན། །ཅི་རིགས་སྦྱིན་སྲེག་བྱས་གྱུར་ན། །དེ་མ་ཐག་ཏུ་སྲོག་འཆད་འགྱུར། །རྩེ་གཅིག་པ་ཡི་ཡིད་ཀྱིས་སུ། །དེ་ཉིད་ཚོགས་རྣམས་མཉན་པར་གྱིས། །གང་གིས་འཕྲལ་དུ་འབྲས་བུ་འབྱུང་། །གསང་བའི་སྦྱོར་བ་
བཤད་པར་བྱ། །ནིམ་པའི་འདབ་མ་དུག་གིས་བཏགས། །དེ་ལ་ཁྲག་གིས་མིང་བྲི་བྱ། །ཚ་བ་གསུམ་གྱིས་མེ་སྤར་ཏེ། །སྔགས་པ་རྟག་ཏུ་ལྷོ་རུ་ཕྱོགས། །རས་བྲིས་བྱང་དུ་ཕྱོགས་པས་དགྲམ། །སྟན་ལ་ཙོག་ཙོག་པུར་འདུག་སྟེ། །ཁྲོས་པའི་
ཡིད་ཀྱིས་བསྲེག་པར་བྱ། །བསྲེག་བླུགས་བདུན་ལ་ཉི་ཤུ་སྔགས། །རིགས་རྒྱུད་ཕྱུགས་དང་གཉེན་བཅས་པའི། །དགྲ་བོ་དེ་ཡི་ཚེ་ན་འཆི། །དབྱུག་གུ་ཕྱེད་དམ་ཡུད་ཙམ་ཅིག །གང་དུ་ལ་ལར་གནས་ནས་ནི། །སྔགས་པའི་དགྲ་བོ་གནོད་བྱེད་ལ། །
སྦྱོར་བ་འདི་ནི་བརྩམ་བྱས་ན། །དགྲ་བོ་དེ་མ་ཐག་ཏུ་འཆི། །ཚིག་འདི་གཞན་དུ་མ་ཡིན་ནོ། །རང་གི་ཁྲག་གིས་ཚ་གསུམ་བཏགས། །དགྲ་བོ་ཡི་ནི་གཟུགས་བརྙན་བྱ། །བློ་ལྡན་ནིམ་པའི་འདབ་མ་ལ། །མིང་བྲིས་གང་དུ་གཞུག་པར་བྱ། །
ས་སྟེངས་ནིམ་པའི་ཤིང་ཡང་དག །མཁས་པས་རྣམ་པར་བླངས་ནས་སུ། །ཡང་དག་ཆོ་ག་ཤེས་པ་ཡིས། །དུག་གིས་བགོས་ནི་བྱུག་པར་བྱ། །ཆོ་ག་བཞིན་དུ་དུག་བྱུགས་ལ། །སྐད་ཅིག་དེ་ལ་སྦྱར་བར་བྱ། །སྔགས་པ་ལྷོ་རུ་ཕྱོགས་པ་དང་། །
<pb id="93.271a"/>
རས་བྲིས་རྟག་ཏུ་བྱང་དུ་ཕྱོགས། །ཙོག་ཙོག་པུར་འདུག་རྒྱུད་ཁྲོས་པ། །འབར་ཞིང་མཆེད་པའི་མེ་ལྟ་བུར། །དགྲ་བོ་ཡི་ནི་མིང་སྨོས་ན། །དེ་ཉིད་ཀྱི་ཡང་བྱ་བ་ནི། །སྲེག་བླུགས་གསུམ་དུ་སྦྱིན་བསྲེགས་ན། །དགྲ་
བོ་མོད་ལ་འཆི་བར་འགྱུར། ལྷ་ནི་འབྲས་བུར་བཅས་པ་དང་། །དྷ་དུ་ར་ཡི་སྲེག་བླུགས་བདུན། །དེ་མ་ཐག་ཏུ་སྨྱོ་བར་འགྱུར། །ཚ་བ་གསུམ་དང་ལན་ཚྭ་ཉིད། །རྟག་པ་ཉིད་དུ་བསྲེགས་གྱུར་ན། །ནད་ཆེན་པོས་ནི་ཟིན་གྱུར་ནས། །ཤིང་
སྐམ་བཞིན་དུ་བསྐམས་པར་འགྱུར། །ཛི་བི་ར་ནི་རང་སྐྱུར་བཅས། །རྒྱུན་དུ་བསྲེགས་པ་ཉིད་གྱུར་ན། །གྲང་བའི་རིམས་ནི་ཚབས་པོ་ཆེས། །དེ་མ་ཐག་ཏུ་འཇོམས་པར་འགྱུར། །ཞི་བའི་འོ་མའི་སྦྱིན་སྲེག་གིས། །ཐམས་ཅད་དུ་ནི་བརྗོད་པ་
ཡིན། །ཁྭའི་སྒྲོ་ནི་བླངས་ནས་སུ། །ཨེ་རཎྚ་ཡི་མར་ཁུས་བཏགས། །དྷ་དུ་ར་ཡི་མེ་ལ་ནི། །སྲེག་བླུགས་ཉི་ཤུ་ཐམ་པ་བསྲེག །ཁྭ་ཏ་བཞིན་དུ་ཕྱོགས་ཀུན་དུ། །དེ་མ་ཐག་ཏུ་དགྲ་བོ་འཁྱམ། །ལན་ཚྭ་དུག་དང་ཀུན་དུ་ལྡན། །མི་ཡི་རུས་
པ་སྐེ་ཚེར་བཅས། །ཡུངས་ཀར་ཀུན་དུ་ལྡན་པ་རྣམས། །ནིམ་པའི་མེ་ནི་མི་བཟད་པར། །དགྲ་བོའི་སྲེག་བླུགས་བྱས་གྱུར་ན། །དེ་མ་ཐག་ཏུ་ཐལ་བར་རློག །བ་ལང་མཁྲིས་པ་ལན་ཚྭར་ལྡན། །རྒྱ་སྐྱེགས་ཁུ་བར་བཅས་པ་རྣམས། །
བསྲེགས་ནས་དགྲ་བོ་ཉམས་ནས་ནི། །དེ་མ་ཐག་ཏུ་འཆི་བར་འགྱུར། །སྒེ་འུ་གཤེར་གྱི་ཁུ་བར་ལྡན། །དེ་བཞིན་ལན་ཚྭ་ཚ་བ་གསུམ། །དེ་ཡི་གཟུགས་བརྙན་བྱས་ནས་སུ། །དུར་ཁྲོད་ཀྱི་ནི་མགལ་དུམ་བླངས། །དེ་ཉིད་ལ་ནི་མེ་སྤར་
ཏེ། །མིང་ནི་གཟུགས་བརྙན་ནང་དུ་གཞུག །གང་དུ་ཅུང་ཟད་ཅི་ཡོད་པ། །རྐང་པའི་རྩེ་མོ་ཐུག་པར་བསྲེག །ཡུལ་དང་ཡུལ་འཁོར་བཅས་པ་དང་། །འདིར་ནི་བུ་ཕྱུགས་གཉེན་དུ་བཅས། །བདག་ཉིད་དང་ནི་ཆུང་མར་བཅས། །འདིར་ནི་མོད་དུ་
ཐལ་བར་རློག །མཁས་པས་སོལ་བ་ཐལ་བའི་ས། །དགྲ་བོའི་གཟུགས་བརྙན་བྲིས་ནས་སུ། །རྐང་པས་རབ་ཏུ་མནན་ནས་སུ། །ཀུན་ནས་ཁྲོས་པའི་བཟླས་པ་བརྩམ། །གཟར་ཟུག་ཚབས་པོ་ཆེས་འདེབས་ཤིང་། །ཕོལ་མིག་ཆེན་པོ་འབྱུང་
<pb id="93.271b"/>
བར་འགྱུར། །ས་གཞི་ཀུན་དུ་མྱོས་འགྱུར་བར། །དེ་མ་ཐག་ཏུ་འགྱུར་བ་ཡིན། །གསང་སྔགས་འཛིན་པ་མ་གཏོགས་པ། །ས་སྟེངས་གཞན་མ་སུ་ཡིས་ནུས། །འོ་མ་ཅན་ཤིང་ཡམ་ཤིང་དང་། །དཀར་གསུམ་སྦྱིན་སྲེག་བྱས་པ་ཡིས། །སྐྱེ་བོ་དེ་
ནི་རྣལ་མར་འགྱུར། །སྔགས་པའི་བཀའ་དྲིན་བཟང་པོས་སོང་། །སྤངས་པ་རབ་ཏུ་བླངས་ནས་སུ། །མཁས་པས་ཁང་པ་སྟོང་པར་བྱ། །ནིམ་པའི་འདབ་མར་དགྲ་ཡི་མིང་། །ཐམས་ཅད་དུག་གིས་བྱུགས་ནས་སུ། །སླར་ཡང་རབ་ཏུ་བསྐམ་
པར་བྱ། །ནིམ་པའི་འདབ་མར་དགྲ་ཡི་མིང་། །རང་གི་ཁྲག་གིས་བྲིས་ནས་སུ། །དེ་ཡི་ནང་དུ་བཅུག་ནས་སུ། །རྒྱུས་པས་རབ་ཏུ་བསྒྲིམ་པར་བྱ། །ཚ་བ་གསུམ་གྱིས་མེ་སྤར་ཏེ། །སྲེག་བླུགས་གསུམ་དུ་སྦྱིན་སྲེག་བྱ། །སྔགས་
པས་འཇིག་རྟེན་གསུམ་བརླག་ན། །གདུག་པའི་ས་བདག་སྨོས་ཅི་དགོས། །གལ་ཏེ་ཞི་བར་བྱེད་འདོད་ན། །སྙིང་རྗེ་ཡིས་ནི་སེམས་བརླན་ཅིང་། །འོ་མ་ཅན་ཤིང་ཡམ་ཤིང་ནི། །འོ་མས་བཏགས་ནས་ཏིལ་དང་འབྲས། །སྲེག་བླུགས་
བརྒྱ་རྩ་བདུན་བསྲེགས་ནས། །དེ་མ་ཐག་ཏུ་ཞི་བར་འགྱུར། །བྱ་རྒོད་ཤ་དང་དེ་བཞིན་འུག །བྱི་ལ་ཡི་ནི་ཤ་རྣམས་དང་། །ནེའུ་ལེའི་སྤུ་ནི་བླངས་ནས་སུ། །སྤུན་པའི་མེ་ལ་བསྲེགས་གྱུར་ན། །སྲེག་བླུགས་གསུམ་ཙམ་ཉིད་ཀྱིས་
སུ། །མྱུར་བ་ཉིད་དུ་དབྱེ་བར་འགྱུར། །བྱ་རྒོད་རུས་པ་སྦྲུལ་རུས་རྣམས། །མི་ཡི་ཁ་ཡི་རུས་པ་རྣམས། །འདི་རྣམས་སེར་རྩིར་གཏུབས་ནས་སུ། །ཁྱིམ་གྱི་དྲུང་དུ་སྦས་ནས་ནི། །གལ་ཏེ་བདེ་བྱེད་ཀྱིས་བསྲུངས་ཀྱང་། །དེ་མ་ཐག་ཏུ་དགྲ་
བོ་བརླག །དུག་དང་བདག་ཉིད་ཁྲག་དང་ནི། །ལན་ཚྭ་ཚ་བ་གསུམ་དེ་བཞིན། །དེ་ཡིས་དགྲ་ནི་རིགས་རྒྱུད་བཅས། །ཆུང་མ་དང་བཅས་བུ་དང་གཉེན། །དེ་བཞིན་གཤེགས་པས་བསྲུངས་གྱུར་ཀྱང་། །དེ་མ་ཐག་ཏུ་ཐལ་བར་རློག །གཅིག་གིས་
བདག་ཉིད་བརླག་འགྱུར་ཏེ། །གཉིས་པ་ཡིས་ནི་ཆུང་མའོ། །གསུམ་པས་བུ་དང་གཉེན་ལ་སོགས། །འདིར་ནི་འཆི་བར་ཐེ་ཙོམ་མེད། །ནིམ་པ་བདག་ཉིད་ཆེན་པོ་ཡིས། །ཡན་ལག་ལྔ་ནི་བླངས་ནས་ནི། །རང་གི་ཁྲག་དང་ལྡན་པ་ནི། །ནིམ་པ་
<pb id="93.272a"/>
ལྔ་ནི་བཏགས་ནས་སུ། །དེ་ཡི་གཟུགས་བརྙན་བྱས་པ་དང་། །དགྲ་བོའི་མིང་ནི་བྲིས་པ་དག །དེ་ནི་གཏུབས་ནས་སྲེག་བླུགས་ནི། །བརྒྱད་ཉིད་ཀྱང་ནི་བསྲེག་པར་བྱ། །བུ་དང་ཕྱུགས་དང་གཉེན་དུ་བཅས། །སྐྱེ་བོ་དེ་ཡི་མོད་
ལ་འཆི། །གལ་ཏེ་དགྲ་བོ་སྐྱོབ་བྱེད་པ། །བདེ་བྱེད་དེ་ནས་ཁྱབ་འཇུག་དང་། །ཚངས་པས་ཡང་དག་བསྲུངས་གྱུར་དང་། །མ་མོས་བསྲུང་བར་བྱེད་པ་དང་། །གཞན་ཡང་སྙན་པར་གྲགས་པ་ཡི། །བརྒྱ་བྱིན་ལ་སོགས་ལྷ་དབང་གིས། །སྔགས་
པས་དང་བ་མེད་པས་ན། །དེ་ཚེ་བསྲུང་བར་མི་ནུས་སོ། །ཐུགས་བརྩེ་ལྡན་པའི་ཐུགས་ཀྱིས་ནི། །སྔགས་པ་གང་ཚེ་དང་བ་ན། །དུྰར་བ་དང་ནི་བསྲེས་པ་ཡི། །འོ་མའི་སྲེག་བླུགས་དེ་ཚེ་བསྲེག །མཆོག་ཏུ་བདེ་བ་གཏད་པས་ན། །དེ་ནས་
རྣལ་མ་དག་ཏུ་འགྱུར། །གོས་བློན་པ་ནི་བླངས་ནས་སུ། །རྒྱ་སྐྱེགས་ཁུ་བས་རྣམ་པར་བཏགས། །དུག་གི་ཕྱེ་མ་ཉིད་དག་དང་། །དུག་དང་སྐེ་ཚེ་ཡང་དག་ལྡན། །དབེན་པའི་གནས་སུ་འདུག་ནས་ནི། །ནིམ་པའི་ཤིང་ལ་མེ་སྤར་ཏེ། །
གསང་ཤེས་གང་ཞིག་ཁྲོས་པ་དང་། །སྔགས་ཤེས་གཏུམ་པར་གྱུར་པ་ཡིས། །ཉི་མ་ཕྱེད་ཀྱི་ཆར་གནས་ནས། །སྲེག་བླུགས་བདུན་དུ་བསྲེགས་པ་ན། །སྔགས་པ་དོགས་མེད་གསང་བར་གནས། །དེ་ནས་བརྗོད་པས་སྦྱིན་སྲེག་བྱ། །དང་
པོ་སྲེག་བླུགས་སྦྱར་བ་ཡིས། །དུག་དང་ཕོལ་མིག་རྣམ་པར་ལྡན། །གཉིས་པ་ལ་ནི་ཉིན་བཞི་པ། །གསུམ་པ་ལ་ནི་རིམས་ཆེན་པོ། །བཞི་པ་ལ་ནི་ལུས་བསྐམས་འགྱུར། །ལྔ་པ་ལ་ནི་དྲན་པ་མེད། །དྲུག་པ་ལྷག་མ་ཅུང་ཟད་ཙམ། །བདུན་པ་
ལ་ནི་སྲོག་འགྲོ་བའོ། །སྔགས་པའི་ལས་ནི་འགྲུབ་བྱའི་ཕྱིར། །གསང་བ་འདི་ནི་བཤད་པ་ཡིན། །མདོར་བསྡུས་ནས་ནི་བཤད་བྱ་ཡིས། །རྫུ་འཕྲུལ་ཆེན་པོ་རྟག་ཏུ་ཉོན། །སྔགས་པ་དང་བ་མེད་པས་ན། །གཞན་དུ་ན་ནི་འཚོ་མི་ནུས། །
ཇི་སྲིད་སྔགས་པ་དང་མེད་པར། །དེ་ནི་གང་ལས་ཞི་བར་འགྱུར། །ཇི་སྲིད་སྔགས་རྒྱལ་མཉེས་པ་དང་། །ཐུགས་བརྩེས་བརླན་པ་དེ་ཡི་ཚེ། །ཞི་བ་རུ་ནི་འགྱུར་བ་ཡིན། །དུག་དང་ནིམ་པ་སྒོག་སྐྱ་དང་། །དུང་གི་ཕྱེ་མ་ཉིད་དང་ནི། །རས་བྲིས་ཉེ་བའི་
<pb id="93.272b"/>
དྲུང་དུ་ནི། །ཉི་ཤུ་ཐམ་པ་བསྲེག་པར་བྱ། །གཉེན་དང་འཁོར་དང་ཕྱུགས་བཅས་པའི། །དགྲ་བོ་རྩད་ནས་བཅད་པར་འགྱུར། །གསང་སྔགས་འཛིན་པ་མ་གཏོགས་པ། །དེ་བཞིན་དེ་ཚེ་སུ་ཡིས་ནུས། །ཚ་བ་གསུམ་དང་ལན་ཚྭ་དང་། །དུག་དང་
རང་སྐྱུར་བཅས་པ་དང་། །ཡུངས་མར་དང་ནི་སྐྲ་དང་ཡང་། །སྦྲུལ་གྱི་ཤུབས་ནི་ཉིད་དག་དང་། །ནིམ་པའི་འདབ་མ་འབྲས་བུར་བཅས། །མི་ཡི་རུས་པའི་ཕྱེ་མ་དང་། །སྐེ་ཚེ་དང་ནི་དུང་ཕྱེ་དང་། །སྒོག་ཙོང་དང་ནི་སྒོག་སྐྱ་ཉིད། །འདི་རྣམས་ཕྱེ་
མར་བྱས་ནས་སུ། །ཚེར་མའི་མ་ལ་མཉམ་བཞག་པའི། །སྔགས་པས་དེ་ནི་སྲེག་བླུགས་བྱ། །དགྲ་བོའི་མིང་ནི་མྱུར་སྨོས་ནས། །སྲེགས་བླུགས་གཅིག་ནི་བསྲེགས་གྱུར་ན། །དགྲ་བོ་དེ་ནི་མོད་དུ་བརླག །གསུམ་དང་བདུན་དང་དེ་ནས་
གཅིག །དགྲ་བོ་སྲེག་བླུགས་སྦྱིན་བསྲེགས་ན། །རང་གི་ཕ་ཚན་ཡུལ་འཁོར་བཅས། །ཉེ་དུ་ཕྱུགས་རྣམས་བརླག་པར་འགྱུར། །གལ་ཏེ་མཁས་པས་དགྲ་བོ་ནི། །སྦྱོར་བ་བྱ་བར་འདོད་པ་ཡིན། །ཡན་ལག་གཟུགས་བརྙན་བྱས་
ནས་སུ། །བསྒྲུབ་བྱའི་མིང་ནི་རབ་ཏུ་གཞུག །ནིམ་པའི་ཤིང་ལ་མེ་སྤར་ཏེ། །ཁྲོ་བོའི་མེ་ནི་ཡང་དག་མཆོད། །གང་དུ་ཅུང་ཟད་ཅི་ཡོད་པ། །སྲེག་བླུགས་གསུམ་ནི་བསྲེག་པར་བྱ། །སྲེག་བླུགས་གཅིག་ནི་བྱས་པ་ཡིས། །བདག་
ཉིད་བུ་དང་ཆུང་མའོ། །གཉིས་ཀྱིས་རང་གི་གཉེན་ཚོགས་ཉིད། །གསུམ་པས་ཡུལ་འཁོར་བཞིས་དཔུང་བཅས། །རང་བྱུང་བས་ནི་བསྲུངས་གྱུར་ཀྱང་། །ཐལ་བ་ཉིད་དུ་རློག་པར་འགྱུར། །བདག་ཉིད་ཀྱི་ནི་སྟོབས་ཀྱིས་སུ། །རས་ནི་རློན་པ་
ཀུན་དུ་བྱ། །བསྒྲུབ་བྱའི་མིང་ནི་སྨོས་ནས་སུ། །དེ་འོག་དེ་བཞིན་གཟུགས་བརྙན་བྱ། །མགོ་བོ་རྡོག་པས་རབ་མནན་ཏེ། །ཁྲོས་པས་ཡ་སོས་མ་མཆུ་མནན། །བརྒྱད་ཀྱི་ཆ་ནི་བཟླས་པ་ན། །ནད་ནི་ཆེན་པོས་འདེབས་པར་བྱེད། །རིམས་དང་
བརྒྱལ་བར་འགྱུར་བ་སྟེ། །མཆེར་པའི་ནད་དང་མཚན་བར་རྡོལ། །ནད་རྣམས་ཐམས་ཅད་ཀུན་དུ་ལྡན། །ཆུ་སྲི་བས་ནི་ཟིན་འགྱུར་ཞིང་། །རིགས་རྒྱུད་ཕྱུགས་དང་གཉེན་དུ་བཅས། །དགྲ་བོ་དེ་མ་ཐག་ཏུ་འགྱུར། །གསང་སྔགས་འཆང་བ་མ་གཏོགས་
<pb id="93.273a"/>
པ། །གཞན་མ་ནུས་པ་སུ་ཞིག་ཡོད། །སྐྲ་དང་རྐང་པའི་སར་གནས་པ། །དགྲ་བོ་དེ་ནི་བླང་བར་བྱ། །དེ་ཡི་གཟུགས་བརྙན་བྱས་ནས་ནི། །དུག་དང་སྐེ་ཚེ་བཅས་པ་རྣམས། །ཚེར་མའི་མེ་ལ་སྦྱིན་སྲེག་བྱ། །དགྲ་བོ་མོད་དུ་བརླག་པར་འགྱུར། །དགྲ་
བོའི་རུས་པའི་ཕྱེ་མ་ནི། །དུག་དང་རང་སྐྱུར་ཡང་དག་ལྡན། །དགྲ་བོའི་གཟུགས་ནི་བྱས་ནས་སུ། །ནིམ་པའི་ཤིང་ནི་མེར་བསྲེགས་ན། །གསོ་བར་མི་ནུས་ནད་ཀྱིས་ནི། །སྐྱེ་བོ་དེ་མ་ཐག་ཏུ་འདེབས། །གསང་སྔགས་འཆང་བ་མ་གཏོགས་པ། །གསོ་ནུས་
གཞན་མ་སུ་ཞིག་ཡོད། །ནིམ་པ་དུག་དང་ཚ་བ་གསུམ། །དྷ་དུ་ར་ཡི་འབྲས་བུ་རྣམས། །འདི་རྣམས་གཅིག་ཏུ་བྱས་ནས་ནི། །གཟུགས་བརྙན་རབ་ཏུ་བྱ་བ་ཡིན། །དེ་ཡི་ལུས་པོ་གཏུབས་བསྲེགས་ན། །དེ་མ་ཐག་ཏུ་སྲོག་འཆད་འགྱུར། །ཁྲག་དང་
ལན་ཚྭ་དུག་དང་ནི། །དེ་ཉིད་གཅིག་ཏུ་བྱས་ནས་སུ། །ཨར་ཀའི་ཤིང་མེ་དེ་བཞིན་དུ། །སྲེག་བླུགས་གསུམ་ནི་བསྲེག་པར་བྱེད། །དབྱུག་གུ་གཅིག་གམ་ཐུན་ཕྱེད་ན། །དེ་མ་ཐག་ཏུ་ས་སྟེང་འཆི། །ཡུངས་མར་གྱིས་ནི་བཏགས་བྱས་ལ། །རས་བྲིས་
བྱང་དུ་ཕྱོགས་བྱས་ཏེ། །ལན་ཚྭ་ནིམ་པའི་འདབ་མ་དང་། །ཚ་བའི་མར་ཁུས་དེ་བཞིན་དུ། །སྲེག་བླུགས་ལན་བདུན་ཙམ་ཉིད་ནི། །སྔགས་པས་གང་དུ་གནས་པས་བསྲེག །སྲེག་བླུགས་ལན་བདུན་བསྲེགས་པ་ན། །ས་སྟེངས་དེ་མ་ཐག་ཏུ་འཆི། །
རང་གི་ཁྲག་དང་ཚ་བ་གསུམ། །ཡུངས་མར་དང་ནི་ཡང་དག་ལྡན། །ཚེར་མའི་མེ་ལ་བསྲེགས་གྱུར་ན། །དེ་མ་ཐག་ཏུ་ཐམས་ཅད་ཀྱི།  །ཨརྒ་ནུ་ཧི་འོ་མ་དང་། །དེ་བཞིན་དུ་ནི་ཕག་པའི་བྲུན། །དུར་ཁྲོད་མེ་ལ་བསྲེགས་པ་ན། །དེ་མ་ཐག་ཏུ་
མོད་ལ་བརླག །བྱི་ཚེར་ཕག་པའི་སྤུ་དེ་བཞིན། །སྲེག་བླུགས་ལན་གསུམ་བསྲེགས་གྱུར་ན། །འཕྲལ་དུ་མོད་ལ་བརླག་པར་འགྱུར། །ནིམ་པའི་ལོ་མ་ན་ལེ་ཤམ། །དུག་དང་ཡུངས་མར་ཉིད་དག་ནི། །ལན་བདུན་རབ་ཏུ་སྲེག་
བླུགས་ན། །འཕྲལ་དུ་སྲོག་ནི་འཆད་པར་འགྱུར། །ཁྭ་ཡི་རུས་པ་མི་རུས་དང་། །ནེའུ་ལེ་ཡི་རུས་པ་ཉིད། །ཕྱེ་མར་བཏགས་ནས་ཞི་བར་བྱ། །ཡུངས་མར་ཡང་དག་ལྡན་པ་རུ། །ནིམ་པའི་ཤིང་གི་མེར་བསྲེགས་ན། །གྲོང་དང་གྲོང་ཁྱེར་དུ་
<pb id="93.273b"/>
བཅས་པའི། །དགྲ་བོ་འཕྲལ་དུ་བརླག་པར་འགྱུར། །འུག་པའི་རུས་པ་སྟག་གི་སྤུ། །ཐོད་པའི་རུས་པ་ལེགས་པར་སྦྱར། །དགྲ་བོའི་སྒོ་རུ་བྲུས་ནས་སྦ། །དེ་མ་ཐག་ཏུ་སྐྲོད་པར་འགྱུར། །སྟག་གི་རུས་པ་ནེའུ་ལེའི་སྤུ། །དེ་བཞིན་དུ་ནི་
ཁྱི་ཡི་སྤུ། །ཚེར་མའི་མེ་ལ་བསྲེགས་གྱུར་ན། །དེ་མ་ཐག་ཏུ་འབྱེད་པར་འགྱུར། །ས་ཏི་མེ་ཏོག་ན་ལེ་ཤམ། །ནིམ་པའི་ལོ་མ་དེ་བཞིན་དུག །ཐམས་ཅད་གཅིག་ཏུ་བྱས་ནས་ནི། །བརྒྱ་རྩ་བརྒྱད་དུ་བསྲེག་པར་བྱ། །གང་གི་མིང་ནས་
སྨོས་ནས་སུ། །བློ་ལྡན་མེ་ཡིས་བསྲེགས་པ་ན། །ས་སྟེངས་པ་ནི་མ་ལུས་པ། །འཇིག་རྟེན་དུ་ནི་འབྱེད་པར་འགྱུར། །དྷ་དུ་ར་ཡི་ས་བོན་དང་། །དེ་བཞིན་ནིམ་པའི་འབྲས་བུ་དང་། །དུག་དང་ལན་ཚྭ་ཉིད་དག་ནི། །བརྒྱ་རྩ་བརྒྱད་དུ་བསྲེགས་
ནས་ནི། །བུ་དང་ཕྱུག་དང་ཉེ་དུར་བཅས། །ཐེ་ཚོམ་མེད་པར་ཐལ་བར་རློག །སྦྲུལ་དང་ནེའུ་ལེ་ནག་པོ་དང་། །ཁ་ཡི་རུས་པ་ཡང་དག་ལྡན། །རྩངས་པ་ཡི་ནི་མགོ་བོ་རྣམས། །ཆ་ནི་མཉམ་པོར་བྱས་ནས་སུ། །རང་གི་ཁྲག་དང་བཏགས་
ནས་སུ། །སྡོང་བུ་གཅིག་པུ་བྱས་པ་ཡིན། །བརྒྱ་རྩ་བརྒྱད་ནི་མངོན་བསྔགས་ནས། །དགྲ་བོའི་སྒོ་ཁར་སྤར་བར་བྱ། །བུ་དང་ཕྱུགས་དང་གཉེན་དུ་བཅས། །དགྲ་བོ་དེ་ཡི་ཚེ་ན་འཆི། །མི་ཡི་ཞག་ནི་ཉིད་དག་དང་། །ཐལ་བ་ཐོད་པར་
བླངས་ནས་སུ། །རྒྱ་སྐྱེགས་ཁུ་བ་ཡང་དག་ལྡན། །བསྡོམས་ནས་རིལ་གཅིག་རབ་ཏུ་བྱ། །ཁྭ་ཡི་རུས་པ་ནང་དུ་གཞུག །དགྲ་བོའི་སྒོ་ཁར་གཞག་པ་ན། །བདག་ཉིད་གྲོང་དེ་དང་བཞིན་བཅས། །དགྲ་བོ་དེ་ཡི་
ཚེ་ན་བརླག །དྷ་དུ་ར་ཡི་བདག་ཉིད་ལྔ། །བླངས་ནས་དུག་དང་ཚ་བ་གསུམ། །སྲེགས་བླུགས་ལན་གསུམ་བསྲེགས་ནས་ནི། །དེ་མ་ཐག་ཏུ་འཆི་བར་འགྱུར། །ནེའུ་ལེའི་ཤིང་ནི་ཡང་དག་བླངས། །མཁས་པས་
རབ་ཏུ་བསྐམ་པར་བྱ། །དུག་དང་ཚྭ་ནི་ཡང་དག་ལྡན། །སྲེག་བླུགས་ལན་གསུམ་བསྲེགས་པ་ན། །ནད་ནི་སྣ་ཚོགས་ཀུན་བྱུང་ནས། །འཕྲལ་དུ་སྲོག་ནི་འཆད་པར་འགྱུར། །ལས་འདི་རབ་ཏུ་སྦྱར་བྱས་
<pb id="93.274a"/>
ན། །དེ་མ་ཐག་ཏུ་འགྲུབ་པར་འགྱུར། །སོལ་བ་དང་ནི་ལན་ཚྭ་ཉིད། །ཚ་བ་གསུམ་ནི་མཉམ་པོར་བསྒོས། །ཡུངས་མར་དང་ནི་ཡང་དག་ལྡན། །དེ་ནས་གཟུགས་བརྙན་བྱས་ནས་སུ། །ཚེར་མ་ཡི་ནི་མེ་སྤར་ཏེ། །རས་བྲིས་བྱང་དུ་ཕྱོགས་པ་དང་། །
སྔགས་པ་ལྷོ་རུ་ཕྱོགས་གྱུར་ཅིང་། །ཁྲོས་པས་མེ་ནི་རབ་འབར་འགྱུར། །བསྲེག་བླུགས་ལན་གསུམ་ཉིད་དུ་ནི། །དགྲ་བོའི་གཟུགས་བརྙན་བསྲེག་པར་བྱ། །གཅིག་གིས་བུ་ནི་འཆི་བར་འགྱུར། །གཉིས་པས་ཆུང་མ་ཕྱུགས་དང་གཉེན། །གསུམ་པས་
བདག་ཉིད་ཡུལ་འཁོར་དང་། །ཕྱུགས་དང་གཉེན་དུ་བཅས་པ་རྣམས། །དེ་མ་ཐག་ཏུ་ཐལ་བར་རློག །སྔགས་པའི་བཀའ་དྲིན་མེད་པར་ནི། །སླར་ཡང་ཞི་བར་ག་ལ་ནུས། །བརྒྱ་རྩ་བརྒྱད་ལས་ལྷག་པ་ཡི། །ལོ་མའི་སྲེག་བླུགས་དེ་ནས་དབུལ། །
དེ་ཚེ་དེ་རུ་རང་གི་ནི། །འཁོར་ཕྱུགས་གཉེན་འདབ་རྣམས་དང་ནི། །དེ་བཞིན་དུ་ནི་ཞི་བར་འགྱུར། །དྷ་དུ་ར་ཡི་འབྲས་བླངས་ནས། །ཁོང་པ་ཀུན་དུ་བྲུ་བར་བྱ། །ནིམ་པ་ཞེས་བྱའི་ལོ་མ་འདི། །དགྲ་བོའི་མིང་ནི་བྲི་བར་བྱ། །དུག་དང་ཁྲག་
ནི་ཡང་དག་ལྡན། །དེ་ཡིས་རྟག་ཏུ་དགྲ་བོ་བྲི། །ཚ་བ་གསུམ་དང་ལན་ཚྭ་ཉིད། །ཁྲག་གིས་གང་བར་དགང་བར་བྱ། །དེ་རུ་མིང་ནི་བཅུག་ནས་སུ། །སྐྲ་ཡིས་ཡོངས་སུ་བྲེ་བར་བྱ། །ནིམ་པའི་མེ་ལ་ཡུངས་མར་གྱིས། །ཅུང་
ཞིག་ཙམ་དུ་གཙོ་བར་བྱ། །རང་གི་ཡུལ་འཁོར་ཕྱོགས་ཀུན་འཇོམས། །རང་གི་ལྷ་རུ་གྱུར་པ་གང་། །ཁམས་གསུམ་པ་ཡི་བདག་པོ་ཡིས། །ཐེ་ཚོམ་མེད་པར་ཐལ་བར་རློག །གདུག་པའི་སེམས་ཅན་ལྟ་ཅི་སྨོས། །རྒྱལ་པོ་རྫུ་འཕྲུལ་
ཆེན་པོ་ཡང་། །རང་བྱུང་བས་ནི་བསྲུངས་གྱུར་ཀྱང་། །དེ་དག་ཐམས་ཅད་བརླག་པར་འགྱུར། །སྦྱོར་བ་འདི་ལ་བརྟེན་ནས་སུ། །ཐུགས་རྗེར་གྱུར་པའི་ཡིད་ཀྱིས་སུ། །བསྟན་པ་ཡི་ནི་དོན་བྱེད་པར། །ས་སྟེངས་འདིར་ནི་ཐེ་ཙོམ་མེད། །
ཡང་དག་བསམ་མི་ཁྱབ་པ་འདི། །ཁྲོ་བོའི་རྒྱལ་པོས་རྣམ་པར་འཕྲུལ། །རྟག་ཏུ་བག་ཡོད་པར་གྱུར་པས། །ཐུགས་རྗེའི་རོ་ལ་གནས་པ་ཡིས། །བསྟན་པ་དག་ནི་བསྲུང་བའི་ཕྱིར། །དམ་པ་འདི་ནི་སྦྱར་བར་བྱ། །
<pb id="93.274b"/>
ནིམ་པའི་འབྲས་བུ་ཡང་དག་བླངས། །དེ་ནས་ཚ་བ་གསུམ་གྱིས་དགང་། །ཁྱད་པར་ནིམ་པའི་འདབ་མ་ལ། །དགྲ་བོའི་མིང་ནི་བྲིས་ནས་སུ། །ལྔ་ཡི་བདག་ཉིད་ཡང་དག་བླང་། །དེ་ཚེ་ཆོ་ག་བཞིན་མེ་སྤར། །བྱས་ཐོད་པ་དང་ནི་དུག་ཉིད་ཀྱང་། །
གང་དུ་ཅུང་ཟད་གནས་ནས་ནི། །བཅུག་སྟེ་སྔགས་པས་གཙོ་བར་བྱ། །དགྲ་བོ་དེ་ནི་མོད་དུ་འཆི། །ཡུལ་འཁོར་ཕྱུགས་བཅས་དེ་བཞིན་ནོ། །ཉེ་བར་འཚེ་བ་ཐམས་ཅད་དང་། །དུག་དང་རླུང་དང་སྐྱེ་གནས་ནད། །མུ་གེ་དང་ནི་
ཡུལ་འཕོ་དང་། །རླུང་གི་ཆར་དབབ་ཀུན་དུ་འཁྲིགས། །སྲིན་པོ་འབྱུང་པོའི་ཚོགས་ཀུན་གྱིས། །ས་སྟེངས་ཀུན་དུ་ཁེངས་པར་འགྱུར། །གསང་སྔགས་འཆང་བ་མ་གཏོགས་པ། །ཅུང་ཟད་སྐྱོབ་པ་ཡོད་པ་མིན། །
སྙིང་རྗེའི་སེམས་ནི་བསྐྱེད་ནས་སུ། །འགྲོ་བ་གཟིར་བ་ལ་བལྟས་ཏེ། །ཉི་ཤུ་རྩ་གཅིག་འོ་མ་ཡིས། །དགང་བླུགས་དེ་ཚེ་དབུལ་བར་བྱ། །སྔགས་པའི་བཀའ་དྲིན་བཟང་པོ་ཡིས། །དེ་ཡི་ཚེ་ནི་ཞི་བར་འགྱུར། །སྔགས་པ་བློ་ལྡན་མ་མཉེས་ན། །
གཞན་དུ་ཞི་བར་ག་ལ་འགྱུར། །སྔགས་ཀྱི་དངོས་གྲུབ་བྱ་བའི་ཕྱིར། །ཡང་དག་སྦྱོར་བ་འདི་སྦྱར་ན། །བསྟན་པ་བསྲུང་བའི་དོན་ཕྱིར་དང་། །གདུག་པ་རྣམས་ནི་གཞོམ་ཕྱིར་དང་། །རྒྱལ་པོ་འམ་ནི་གདུག་པ་ཅན། །བསྟན་ལ་གནོད་པ་བྱེད་པ་རྣམས། །དེ་
རྣམས་ཚར་གཅད་པ་ཡི་ཕྱིར། །ཤིན་ཏུ་འགྲུབ་པར་བྱེད་པ་ཡི། །ཡང་དག་འདི་ནི་རབ་སྦྱར་ན། །དེ་མ་ཐག་ཏུ་བརླག་པར་འགྱུར། །མི་རུས་དུག་གི་ཕྱེ་མ་དང་། །ཁྱི་ཡི་རུས་པ་ཉིད་དག་དང་། །དེ་བཞིན་སྐ་ཚེ་རྒོད་རུས་དང་། །ཡུངས་མར་
སྦྲུལ་གྱི་ཤུབས་དེ་བཞིན། །ནིམ་པ་ཡང་དག་ལྔ་བདག་ཉིད། །རྒྱ་སྐྱེགས་ལན་ཚ་ཉིད་དག་སྟེ། །འདི་དག་ཐམས་ཅད་གཅིག་བསྡུས་ནས། །ཚེར་མའི་མེ་ནི་མི་བཟད་པ། །བདག་ཉིད་ཁྲོ་བོ་མེ་ལྟ་བུས། །སྲེག་བླུགས་གསུམ་ནི་བསྲེག་པར་
བྱ། །དེ་རུ་བདུད་ནི་འཚེ་འགྱུར་ཞིང་། །ནད་རྣམས་མང་པོས་ཀུན་དུ་འཁྲིགས། །བུ་ཕྱུགས་གཉེན་དུ་བཅས་པ་ཡི། །རྒྱལ་པོ་འང་བརླག་པར་འགྱུར་བ་ཡིན། །རྒྱལ་པོ་གདུག་པའི་སེམས་ལྡན་པ། །སྔགས་པ་ལ་ནི་འཚེ་བ་མང་། །