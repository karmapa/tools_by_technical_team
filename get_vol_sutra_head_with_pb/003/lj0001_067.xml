<pb id="3.121b"/>
ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་ཕྱོགས་ཅིག་ཏུ་འདུག་གོ། །ཆོས་ཉིད་ཀྱིས་སངས་རྒྱས་བཅོམ་ལྡན་འདས་རྣམས་ནི་གློ་བུར་དུ་ལྷགས་པའི་དགེ་སློང་རྣམས་ལ་སོ་སོ་ཡང་དག་པར་དགའ་བར་མཛད་པ་འདིས་སོ་སོ་ཡང་དག་པར་དགའ་བར་
མཛད་དེ། དགེ་སློང་དག་ཁྱེད་ད་གཟོད་ག་ནས་འོངས། གནས་གང་དུ་དབྱར་གནས་གནས། བཙུན་པ་བདག་ཅག་ནི་གནས་བཅས་ནས་ད་གཟོད་མཆིས་ལགས་ཏེ། བདག་ཅག་གནས་བཅས་ན་དབྱར་མཆིས་ལགས་སོ། །དགེ་སློང་དག་
ཁྱེད་ཅག་གནས་བཅས་སུ་ཅི་ག་བདེ་བ་ལ་རེག་པར་དབྱར་གནས་སམ། བསོད་སྙོམས་ཀྱིས་བྲེལ་བར་མ་གྱུར་མོད། བཙུན་པ་མད་པར་གསོལ་ཏེ། བདག་ཅག་གནས་བཅས་སུ་བདེ་བ་ལ་རེག་པར་དབྱར་གནས་ཤིང་བདག་ཅག་བསོད་
སྙོམས་ཀྱིས་ཀྱང་བྲེལ་བ་མ་མཆིས་ལགས་སོ། །འོན་ཀྱང་བདག་ཅག་ལྷུང་བཟེད་དང་ཆོས་གོས་ཐོགས་ཏེ། རྩྭ་སྟུག་པོ་དང་རྫབ་ཆེན་བོར་ཚ་བས་ངལ་བར་གྱུར་ཅིང་རྔུལ་གྱིས་ལུས་ཡོག་པས་ལྗོངས་རྒྱུ་ཞིང་མཆིས་ཏེ། རིམ་གྱིས་རྒྱུ་ཞིང་མཆི་
བ་ན་ཚེགས་ཆེན་པོས་འདིར་མཆིས་པ་ལགས་སོ།       །འདུལ་བ་གཞི། <bampo n="1.67" zh="3.276"/>བམ་པོ་དྲུག་བཅུ་བདུན་པ། བཅོམ་ལྡན་འདས་ཀྱིས་དགོངས་པ། ཀྱེ་མ་ངའི་ཉན་ཐོས་རྣམས་ལྷུང་བཟེད་དང་ཆོས་གོས་ཐོགས་ཏེ་རྩྭ་སྟུག་པོ་
དང་རྫབ་ཆེན་པོར་ཚ་བས་ངལ་བར་གྱུར་ཅིང༌། ལུས་རྔུལ་གྱིས་ཡོག་པས་ལྗོངས་རྒྱུ་ཞིང་འགྲོ་བ་ནི་ཉོན་མོངས་ཀྱིས། མ་ལ་ངས་དགེ་སློང་རྣམས་རེག་པར་གནས་པར་བྱ་བའི་ཕྱིར་དང༌། སྦྱིན་པ་པོ་རྣམས་ཀྱི་སྦྱིན་པའི་ཆོས་
ལོངས་སྤྱད་པར་བྱ་བའི་ཕྱིར་དགེ་སློང་རྣམས་ལ་སྲ་བརྐྱང་གནང་བར་བྱའོ། །འདི་ལྟར་སྲ་བརྐྱང་བཏིང་ན་ཕན་ཡོན་ལྔ་ཡོད་དེ་ཞག་བཅུ་ལས་ཐལ་ན་མ་ཡིན་པ་དང༌། ཟླ་བ་ལས་ཐལ་ན་མ་ཡིན་པ་དང༌། ནུབ་མོ་བྲལ་ན་མ་ཡིན་པ་དང༌། 
བླ་གོས་མཐང་གོས་དང་བཅས་པའི་ཆོས་གོས་ཀྱིས་ལྗོངས་རྒྱུར་འགྲོ་བ་དང༌། ཆོས་གོས་རུང་བ་མ་ཡིན་པ་ཇི་ཙམ་འདོད་པ་འཆང་བ་ན་མ་ཡིན་པའོ། །གཞན་ཡང་ཕན་ཡོན་ལྔ་ཡོད་དེ། ཚོགས་ཤིང་ཟ་ན་མ་ཡིན་པ་དང༌། 
<pb id="3.122a"/>
ཡང་ཡང་ཟ་ན་མ་ཡིན་པ་དང༌། ཁྱིམ་རྣམས་སུ་མགྲོན་དུ་མ་བོས་པར་འགྲོ་ན་མ་ཡིན་པ་དང༌། ཇི་ཙམ་འདོད་པའི་ཆོས་གོས་བཙལ་བ་དང༌། སྟོན་ཟླ་འབྲིང་པོ་ནས་དཔྱིད་ཟླ་ར་བའི་བར་གྱི་ནང་དེར་སྲ་བརྐྱང་བཏིང་བ་རྣམས་ཀྱི་རྙེད
པ་ཡིན་ནོ་སྙམ་དུ་དགོངས་ནས། དགེ་སློང་རྣམས་ལ་བཀའ་སྩལ་པ། དགེ་སློང་དག་དེ་ལྟ་བས་ན་ངས་རྗེས་སུ་གནང་སྟེ། དགེ་སློང་རྣམས་བདེ་བ་ལ་རེག་པར་གནས་པར་བྱ་བའི་ཕྱིར་དང༌། སྦྱིན་པ་པོ་རྣམས་ཀྱི་སྦྱིན་
པའི་ཆོས་ལོངས་སྤྱད་པར་བྱ་བའི་ཕྱིར་དབྱར་གནས་པའི་དགེ་སློང་རྣམས་ཀྱིས་སྲ་བརྐྱང་གདིང་བར་བྱའོ། །འདི་ལྟར་སྲ་བརྐྱང་ལ་ཕན་ཡོན་ལྔ་ཡོད་དེ། ཞག་བཅུ་ཐལ་ན་མ་ཡིན་པ་དང་ཞེས་བྱ་བ་ནས་སྲ་བརྐྱང་བཏིང་བ་
རྣམས་ཀྱི་རྙེད་པ་ཡིན་ནོ་ཞེས་བྱ་བའི་བར་གོང་མ་བཞིན་དུའོ། །བཅོམ་ལྡན་འདས་ཀྱིས་སྲ་བརྐྱང་གདིང་བར་བྱའོ་ཞེས་བཀའ་སྩལ་ན། དགེ་སློང་རྣམས་ཀྱིས་སྲ་བརྐྱང་ཇི་ལྟར་གདིང་བ་མ་ཤེས་ནས། བཅོམ་ལྡན་འདས་ཀྱིས་
བཀའ་སྩལ་པ། དབྱར་གནས་པའི་དགེ་འདུན་གྱི་ཆོས་གོས་ཀྱི་རྙེད་པ་ཡོད་པ་གང་ཡིན་པ་དེ་ལས་གདིང་བར་བྱའོ། །གདིང་བ་ནི་འདི་ལྟར་བྱ་སྟེ། རེ་ཤིག་ཐོག་མར་འཐུན་པའི་གོ་བར་བྱ་སྟེ། ཆོས་གོས་འདི་ནི་དབྱར་
གནས་པའི་དགེ་འདུན་གྱི་ཆོས་གོས་གྱི་རྙེད་པ་བྱུང་བ་ལགས་ཏེ། གལ་ཏེ་དགེ་འདུན་བཞེད་ན་ཆོས་གོས་འདིས་དགེ་འདུན་གྱི་སྲ་བརྐྱང་གདིང་བར་བགྱིའོ། །དེ་ནས་ཕྱི་དེ་ཉིན་གནས་མལ་བཤམས་ནས་གཎ་ཌཱི་བརྡུངས་ཏེ་དྲིས་པའི་
ཚིག་གིས་དགེ་སློང་རྣམས་ལ་ཡང་དག་པར་བསྒོ་ལ། དགེ་འདུན་ཐམས་ཅད་ཚོགས་ཤིང་འཐུན་པར་གྱུར་པ་དང༌། དགེ་སློང་གཅིག་གིས་གསོལ་བ་བྱས་ཏེ་ལས་བྱའོ། །དགེ་འདུན་བཙུན་པ་རྣམས་གསན་དུ་གསོལ། ཆོས་གོས་འདི་ནི་དབྱར་གནས་
པའི་དགེ་འདུན་གྱི་ཆོས་གོས་ཀྱི་རྙེད་པ་བྱུང་བ་ལགས་ཏེ། དགེ་འདུན་གྱི་ཆོས་གོས་འདིས་སྲ་བརྐྱང་བགྱིས་ནས་སྲ་བརྐྱང་གདིང་བར་བཞེད་ན། དེས་ན་སྲ་བརྐྱང་བཏིང་བའི་གནས་ནས་ཆས་པ་ལ་ཆོས་གོས་རྙིང་པ་རྣམས་དང་འབྲལ་བ་ཡང་མི་འབྱུང་
<pb id="3.122b"/>
ན། གསར་པ་རྣམས་དང་ལྟ་སྨོས་ཀྱང་ཅི་འཚལ་བར་གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང༌། འདི་ལྟར་དགེ་འདུན་གྱིས་ཆོས་གོས་འདི་སྲ་བརྐྱང་དུ་མཛད་དེ། ཆོས་གོས་འདིས་དགེ་
འདུན་གྱི་སྲ་བརྐྱང་འདིངས་སོ། །དེས་ན་སྲ་བརྐྱང་བཏིང་བའི་གནས་ནས་ཆས་པ་ལ་ཆོས་གོས་རྙིང་པ་རྣམས་དང་འབྲལ་བ་ཡང་མི་འབྱུང་ན། གསར་པ་རྣམས་དང་ལྟ་སྨོས་ཀྱང་ཅི་འཚལ། འདི་ནི་གསོལ་བའོ། །ལས་ནི་འདི་ལྟར་བྱ་སྟེ། 
དགེ་འདུན་བཙུན་པ་རྣམས་གསན་དུ་གསོལ། ཆོས་གོས་འདི་ནི་དབྱར་གནས་པའི་དགེ་འདུན་གྱི་རྙེད་པ་བྱུང་བ་ལགས་ལ། དགེ་འདུན་ཡང་སྲ་བརྐྱང་བགྱི་བར་བཞེད་དེ། དགེ་འདུན་གྱིས་ཆོས་གོས་འདི་སྲ་བརྐྱང་དུ་མཛད་པས་
ཆོས་གོས་འདིས་དགེ་འདུན་གྱི་སྲ་བརྐྱང་འདིངས་སོ། །དེས་ན་སྲ་བརྐྱང་བཏིང་བའི་གནས་ནས་ཆས་པ་ལ་ཆོས་གོས་རྙིང་པ་རྣམས་དང་འབྲལ་བ་ཡང་མི་འབྱུང་ན། གསར་པ་རྣམས་དང་ལྟ་སྨོས་ཀྱང་ཅི་འཚལ། ཚེ་དང་ལྡན་པ་རྣམས་
ལས་གང་དག་ཆོས་གོས་འདི་སྲ་བརྐྱང་དུ་བགྱི་ཞིང་ཆོས་གོས་འདིས་དགེ་འདུན་གྱི་སྲ་བརྐྱང་བཏིང་སྟེ། དེས་ན་སྲ་བརྐྱང་བཏིང་བའི་གནས་ནས་ཆས་པ་ལས་ཆོས་གོས་རྙིང་པ་རྣམས་དང་འབྲལ་བ་ཡང་མི་འབྱུང་ན། གསར་པ་རྣམས་
དང་ལྟ་སྨོས་ཀྱང་ཅི་འཚལ་བར་བཟོད་པ་དེ་དག་ནི་ཅང་མ་གསུང་ཤིག །གང་དག་མི་བཟོད་པ་དེ་དག་ནི་གསུངས་ཤིག །དགེ་འདུན་གྱིས་ཆོས་གོས་འདི་སྲ་བརྐྱང་དུ་མཛད་ནས་ཆོས་གོས་འདིས་དགེ་འདུན་གྱི་སྲ་བརྐྱང་འདིངས་ཏེ། 
དེས་ན་སྲ་བརྐྱང་བཏིང་བའི་གནས་ནས་ཆས་པ་ལ་ཆོས་གོས་རྙིང་པ་རྣམས་དང་འབྲལ་བ་ཡང་མི་འབྱུང་ན། གསར་པ་རྣམས་དང་ལྟ་སྨོས་ཀྱང་ཅི་འཚལ་བར་དགེ་འདུན་གྱིས་བཟོད་ཅིང་གནང་ནས་འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ། །
དེའི་འོག་ཏུ་སྲ་བརྐྱང་འདིངས་པའི་དགེ་སློང་བསྐོ་བར་བྱ་སྟེ། ཆོས་ལྔ་དང་ལྡན་པའི་དགེ་སློང་ནི་སྲ་བརྐྱང་འདིངས་པར་མ་བསྐོས་པ་ནི་བསྐོ་བར་མི་བྱ་ཞིང་བསྐོས་བ་ནི་དབྱུང་བར་བྱའོ། །ལྔ་གང་ཞེ་ན། དབྱར་གྱི་མ་ཡིན་པ་དང༌། དབྱར་རལ་བ་དང༌། 
<pb id="3.123a"/>
དབྱར་ཕྱི་མར་གནས་པར་དམ་བཅས་པ་དང༌། དབྱར་ཐ་དད་པར་གནས་པ་དང༌། བསླབ་པ་བྱིན་པའོ། །གཞན་ཡང་ཆོས་ལྔ་དང་ལྡན་ན་བསྐོ་བར་མི་བྱ་སྟེ། སྤོ་བ་པ་དང༌། གཞི་ནས་སྤོ་བ་པ་དང༌། མགུ་བར་བྱ་བ་སྤྱོད་པ་དང༌། གཞི་ནས་
མགུ་བར་བྱ་བ་སྤྱོད་པ་དང༌། གནས་ནས་ཕྱུང་བའོ། །གཞན་ཡང་ཆོས་ལྔ་དང་ལྡན་ན་བསྐོ་བར་མི་བྱ་སྟེ། འདུན་པས་འགྲོ་བ་དང༌། ཞེ་སྡང་གིས་འགྲོ་བ་དང༌། གཏི་མུག་གིས་འགྲོ་བ་དང༌། འཇིགས་པས་འགྲོ་བ་དང༌། སྲ་བརྐྱང་བཏིང་བ་དང་
མ་བཏིང་བ་མི་ཤེས་པའོ། །ཡང་ཆོས་ལྔ་དང་ལྡན་པའི་དགེ་སློང་ནི་སྲ་བརྐྱང་འདིངས་པར་མ་བསྐོས་པ་ནི་བསྐོ་བར་བྱ་ཞིང་བསྐོས་པ་ནི་དབྱུང་བར་མི་བྱའོ། །ལྔ་གང་ཞེ་ན། འདུན་པས་མི་འགྲོ་བ་དང༌། ཞེ་སྡང་གིས་མི་འགྲོ་བ་དང༌། གཏི་མུག་
གིས་མི་འགྲོ་བ་དང༌། འཇིགས་པས་མི་འགྲོ་བ་དང༌། སྲ་བརྐྱང་བཏིང་བ་དང་མ་བཏིང་བ་ཤེས་པའོ། །བསྐོ་བ་ནི་འདི་ལྟར་བྱ་སྟེ། གནས་མལ་བཤམས་ཏེ་ཞེས་བྱ་བ་ནས། དགེ་འདུན་ཐམས་ཅད་ཚོགས་ཤིང་མཐུན་པར་གྱུར་པ་དང་ཞེས་བྱ་
བའི་བར་གོང་མ་བཞིན་དུ་སྟེ། རེ་ཤིག་ཐོག་མར་སྤྲོ་བར་བྱ་སྟེ། མིང་འདི་ཞེས་བྱ་བ་ཁྱོད་དགེ་འདུན་གྱི་སྲ་བརྐྱང་འདིངས་པར་སྤྲོའམ། གལ་ཏེ་སྤྲོ་ན་དེས་སྤྲོའོ་ཞེས་བརྗོད་པར་བྱའོ། །དེའི་འོག་ཏུ་དགེ་སློང་གཅིག་གིས་གསོལ་བར་བྱས་ཏེ་ལས་
བྱའོ། །དགེ་འདུན་བཙུན་པ་རྣམས་གསན་དུ་གསོལ། སྲ་བརྐྱང་འདིངས་པའི་དགེ་སློང་མིང་འདི་ཞེས་བགྱི་བ་འདི་དགེ་འདུན་གྱི་སྲ་བརྐྱང་འདིངས་པར་སྤྲོ་ན། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང༌། འདི་ལྟར་
དགེ་འདུན་གྱིས་དགེ་སློང་མིང་འདི་ཞེས་བགྱི་བ་སྲ་བརྐྱང་འདིངས་པར་བསྐོས་ཏེ། སྲ་བརྐྱང་འདིངས་པ་མིང་འདི་ཞེས་བགྱི་བ་དགེ་འདུན་གྱི་སྲ་བརྐྱང་འདིངས་པར་འགྱུར་རོ། །འདི་ནི་གསོལ་བའོ། །ལས་ནི་འདི་ལྟར་བྱ་སྟེ། དགེ་འདུན་བཙུན་པ་རྣམས་གསན་དུ་
གསོལ། སྲ་བརྐྱང་འདིངས་པ་མིང་འདི་ཞེས་བགྱི་བ་འདི་དགེ་འདུན་གྱི་སྲ་བརྐྱང་འདིངས་པར་སྤྲོ་ན། དེའི་སླད་དུ་དགེ་འདུན་གྱིས་མིང་འདི་ཞེས་བགྱི་བ་སྲ་བརྐྱང་འདིངས་པར་བསྐོས་ཏེ། སྲ་བརྐྱང་འདིངས་པ་མིང་འདི་ཞེས་བགྱི་བས་དགེ་འདུན་གྱི་སྲ་བརྐྱང་
<pb id="3.123b"/>
འདིངས་པར་འགྱུར་ན། ཚེ་དང་ལྡན་པ་རྣམས་ལས་གང་དག་མིང་འདི་ཞེས་བགྱི་བ་སྲ་བརྐྱང་འདིངས་པར་བསྐོ་བར་བཟོད་པ་དེ་དག་ནི་ཅང་མ་གསུང་ཤིག །གང་དག་མི་བཟོད་པ་དེ་དག་ནི་གསུངས་ཤིག །དགེ་འདུན་གྱིས་བཟོད་ཅིང་གནང་
ནས་དགེ་འདུན་གྱིས་སྲ་བརྐྱང་འདིངས་པ་མིང་འདི་ཞེས་བགྱི་བ་དགེ་འདུན་གྱི་སྲ་བརྐྱང་འདིངས་པར་བསྐོས་ཏེ། འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ། །དེ་ནས་གསོལ་བས་སྲ་བརྐྱང་འདིངས་པའི་དགེ་སློང་ལ་སྲ་བརྐྱང་སྦྱིན་
པར་བྱའོ། །དགེ་འདུན་བཙུན་པ་རྣམས་གསན་དུ་གསོལ། དགེ་འདུན་གྱིས་ཆོས་གོས་འདི་ནི་སྲ་བརྐྱང་དུ་མཛད་ལ། དགེ་སློང་མིང་འདི་ཞེས་བགྱི་བ་འདི་ཡང་སྲ་བརྐྱང་འདིངས་པར་བསྐོས་ལགས་ཏེ། གལ་ཏེ་དགེ་འདུན་གྱི་དུས་ལ་བབ་
ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང༌། འདི་ལྟར་དགེ་འདུན་གྱིས་དགེ་སློང་མིང་འདི་ཞེས་བགྱི་བ་ལ་ཆོས་གོས་འདི་སྲ་བརྐྱང་གི་སླད་དུ་སྩལ་ཏོ། །འདི་ནི་གསོལ་བའོ། །ངས་དགེ་སློང་སྲ་བརྐྱང་འདིངས་པའི་ཀུན་ཏུ་སྤྱོད་པའི་
ཆོས་དག་བཅའ་བར་བྱ་སྟེ། དགེ་སློང་སྲ་བརྐྱང་འདིངས་པས་སྲ་བརྐྱང་ལ་ཐམས་ཅད་དུ་ཐོག་མར་འགྲོ་བར་བྱ་སྟེ། བཀྲུའོ། །བརྐྱང་ངོ༌། །དྲའོ། །དྲུབ་བོ། །ཁ་བསྒྱུར་རོ། །ཆུང་ངུ་ན་ཁབ་ཀྱིས་སྲུབས་གཉིས་སམ། གསུམ་ཡང་བཙེམ་པར་བྱའོ། །
ལན་གཉིས་སམ་གསུམ་དུ་སེམས་བསྐྱེད་པར་བྱའོ། །དེ་ནས་སྟོན་ཟླ་འབྲིང་པོ་ཟླ་བ་ཡར་གྱི་ངོའི་ཚེས་བཅྭ་ལྔ་ལ་གོ་བར་བྱ་སྟེ། ཚེ་དང་ལྡན་པ་དག་སང་ཁོ་བོ་སྲ་བརྐྱང་འདིངས་ཀྱིས་ཁྱེད་ཅག་སོ་སོའི་ཆོས་གོས་སྔགས་ཕྱུང་ཤིག །དེ་ནས་སྲ་
བརྐྱང་འདིངས་པའི་དགེ་སློང་གིས་སྲ་བརྐྱང་དྲི་དང་མེ་ཏོག་གིས་གཏོར་ཞིང་དྲི་ཞིམ་པོའི་བདུག་པས་བདུགས་ནས་གནས་མལ་བཤམས་ཏེ་གཎ་ཌཱི་བརྡུངས་ནས་དྲིས་པའི་ཚིག་གིས་དགེ་སློང་རྣམས་ལ་ཡང་དག་པར་བསྒོ་ལ། དགེ་འདུན་ཐམས་
ཅད་ཚོགས་ཤིང་འཐུན་པར་གྱུར་པ་དང་རྒན་པའི་མཐར་གཞག་པར་བྱའོ། །དེ་ནས་རྒན་པའི་མཐར་འདུག་ནས་སྲ་བརྐྱང་བླངས་ཏེ། དགེ་འདུན་བཙུན་པ་རྣམས་གསན་དུ་གསོལ། དགེ་འདུན་གྱིས་ཆོས་གོས་འདི་ནི་སྲ་བརྐྱང་དུ་མཛད་ལ། 
<pb id="3.124a"/>
བདག་དགེ་སློང་མིང་འདི་ཞེས་བགྱི་བ་ཡང་སྲ་བརྐྱང་འདིངས་པར་བསྐོས་ཏེ། སྲ་བརྐྱང་འདིངས་པ་བདག་མིང་འདི་ཞེས་བགྱི་བས་ཆོས་གོས་འདིས་དགེ་འདུན་གྱི་སྲ་བརྐྱང་འདིངས་པར་འགྱུར་རོ། །གདིང་ངོ༌། །བཏིང་ངོ༌། །དེ་སྐད་
ལན་གཉིས་ལན་གསུམ་དུ་བརྗོད་པར་བྱའོ། །དེ་ནས་བཏིང་ནས་དགེ་འདུན་གྱི་གནས་བརྟན་གྱི་མདུན་དུ་འདུག་སྟེ་འདི་སྐད་ཅེས་གནས་བརྟན་དགོངས་སུ་གསོལ། ཆོས་གོས་འདི་ནི་དགེ་འདུན་གྱིས་སྲ་བརྐྱང་དུ་མཛད་ལ། བདག་མིང་
འདི་ཞེས་བགྱི་བ་ཡང་སྲ་བརྐྱང་འདིངས་པར་བསྐོས་པ་ལགས་ཏེ། བདག་ཅག་གིས་ཆོས་གོས་འདིས་དགེ་འདུན་གྱི་སྲ་བརྐྱང་བཏིང་ལགས་སོ་ཞེས་བརྗོད་པར་བྱའོ། །དེས་ལེགས་པར་བཏིང་ངོ༌། །ཤིན་ཏུ་བཏིང་སྟེ། འདི་ལ་རྙེད་
པ་དང་ཕན་ཡོན་ཡོད་པ་གང་ཡིན་པ་དེ་ནི་བདག་ཅག་གི་ཡིན་ནོ་ཞེས་བརྗོད་པར་བྱ་ཞིང་དེ་བཞིན་དུ་ལན་གཉིས་ལན་གསུམ་དུ་དགེ་འདུན་གསར་བུའི་བར་དུ་ཐམས་ཅད་ཀྱིས་ལེགས་པར་བཏིང་ངོ༌། །ཤིན་ཏུ་བཏིང་སྟེ། འདི་ལ་རྙེད་པ་
དང་ཕན་ཡོན་ཡོད་པ་གང་ཡིན་པ་དེ་ནི་བདག་ཅག་གི་ཡིན་ནོ་ཞེས་བརྗོད་པར་བྱའོ། །སྲ་བརྐྱང་འདིངས་པའི་དགེ་སློང་གིས་སྲ་བརྐྱང་ཐོགས་ཏེ་ཆབ་ཁུང་སར་མ་ཡིན། སྣབས་ཕྱི་སར་མ་ཡིན་ཏེ། ཚང་བར་དུ་འཇུག་པར་མི་བྱའོ། །
མཚམས་ཀྱི་ཕྱི་རོལ་ཏུ་འགྲོ་བར་མི་བྱའོ། །གལ་ཏེ་སོང་ན་དེར་གནས་པར་མི་བྱའོ། །སྲ་བརྐྱང་འདིངས་པའི་དགེ་སློང་གིས་ཀུན་ཏུ་སྤྱོད་པའི་ཆོས་ཇི་ལྟར་བཅས་པ་བཞིན་ཡང་དག་པར་བླངས་ཏེ་འཇུག་པར་མི་བྱེད་ན་འགལ་
ཚབས་ཅན་དུ་འགྱུར་རོ། །དེ་ནས་སྲ་བརྐྱང་འདིངས་པའི་དགེ་སློང་གིས་དཔྱིད་ཟླ་ར་བ་ཡར་གྱི་ངོའི་ཚེས་བཅྭ་ལྔ་ལ་ཡང་གོ་བར་བྱ་སྟེ། ཚེ་དང་ལྡན་པ་དག་སང་ཁོ་བོ་སྲ་བརྐྱང་འབྱིན་གྱིས་ཁྱེད་ཅག་སོ་སོའི་ཆོས་གོས་རྣམས་བྱིན་
གྱིས་རློབས་ཤིག །དེ་ལ་རྙེད་པ་བྱུང་བ་གང་ཡིན་པ་དེ་ནི་དགེ་འདུན་གྱིས་བགོ་བར་བྱའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བ་འཁོར་གྱིས་ཞུས་པ། བཙུན་པ་དུ་ཞིག་གི་སྲ་བརྐྱང་མ་བཏིང་ལགས། ཉེ་བ་འཁོར་
<pb id="3.124b"/>
ལྔའི་སྟེ། དབྱར་གྱི་མ་ཡིན་པ་དང༌། དབྱར་རལ་བ་དང༌། དབྱར་ཕྱི་མར་གནས་པར་དམ་བཅས་པ་དང༌། དབྱར་ཐ་དད་པར་གནས་པར་དམ་བཅས་པ་དང༌། སྲ་བརྐྱང་དེ་འདིངས་པ་ན་མངོན་སུམ་དུ་མ་གྱུར་པའི་འོ། །གཞན་ཡང་
འདི་ལྔའི་མ་བཏིང་བ་ཡིན་ཏེ། སྤོ་བ་པ་དང༌། སྤོ་བ་སྤྱད་ཟིན་པ་དང༌། མགུ་བར་བྱ་བ་སྤྱོད་པ་དང༌། མགུ་བར་བྱ་བ་སྤྱད་ཟིན་པ་དང༌། བསླབ་པ་བྱིན་པའི་འོ། །བཙུན་པ་དུ་ཞིག་གི་རྙེད་པ་མཆིས་ལ་ཕན་ཡོན་མ་མཆིས་
ལགས། ཉེ་བ་འཁོར་ལྔའི་སྟེ། དབྱར་གྱི་མ་ཡིན་པ་དང༌། དབྱར་རལ་བ་དང༌། དབྱར་ཕྱི་མར་གནས་པར་དམ་བཅས་པ་དང༌། དབྱར་ཐ་དད་པར་གནས་པར་དམ་བཅས་པ་དང༌། སྲ་བརྐྱང་དེ་འདིངས་པ་ན་མངོན་སུམ་དུ་མ་
གྱུར་པའི་འོ། །གཞན་ཡང་ལྔ་པོ་འདི་དག་གི་སྟེ། སྤོ་བ་པ་དང༌། སྤོ་བ་སྤྱད་ཟིན་པ་དང༌། མགུ་བར་བྱ་བ་སྤྱོད་པ་དང༌། མགུ་བར་བྱ་བ་སྤྱད་ཟིན་པ་དང༌། བསླབ་པ་བྱིན་པའི་འོ། །བཙུན་པ་དུ་ཞིག་གི་རྙེད་པ་ཡང་མ་མཆིས་
ལ་ཕན་ཡོན་ཡང་མ་མཆིས་ལགས། ཉེ་བ་འཁོར་ལྔའི་སྟེ། མ་མཐོང་བས་གནས་ནས་ཕྱུང་བ་དང༌། ཕྱིར་མི་བྱེད་པས་གནས་ནས་ཕྱུང་བ་དང༌། སྡིག་པའི་ལྟ་བར་སོང་བ་མ་བོར་བས་གནས་ནས་ཕྱུང་བ་དང༌། དབྱར་
ཐ་དད་པར་གནས་པ་དང༌། དགེ་འདུན་བྱེ་ན་ཆོས་མ་ཡིན་པའི་ཕྱོགས་པའི་འོ། །དགེ་སློང་རབ་ཏུ་མང་པོ་དག་ལྗོངས་རྒྱུ་ཞིང་དོང་བ་ན་ཆོམ་རྐུན་པ་རྣམས་ཀྱིས་བཅོམ་ནས་དེ་དག་རིམ་གྱིས་མཉན་ཡོད་དུ་ཕྱིན་པ་དང༌། དགེ་
སློང་རྣམས་ཀྱིས་མཐོང་ནས་ཚེ་དང་ལྡན་པ་དག་འོངས་པ་ལེགས་སོ། །འོངས་པ་ལེགས་སོ། །ཇི་ག་བདེ་བར་སྤྱད་དམ། ཚེ་དང་ལྡན་པ་དག་བདེ་བར་སྤྱད་པ་ནི་ཅི་འདྲ་བ་ཞིག །བདག་ཅག་ནི་ཆོམ་རྐུན་པ་རྣམས་ཀྱིས་བཅོམ་
མོ། །ཚེ་དང་ལྡན་པ་དག་བདག་ཅག་ལ་རྙེད་པ་མང་དུ་བྱུང་སྟེ། གལ་ཏེ་སྲ་བརྐྱང་ཕྱུང་ན་ཁྱེད་ལ་ཆོས་གོས་ཀྱི་བགོ་བཤའ་བྱ་བ་ཞིག་ཅེས་པའི་སྐབས་དེ་བཅོམ་ལྡན་འདས་ལ་དགེ་སློང་རྣམས་ཀྱིས་གསོལ་པ་དང༌། བཅོམ་ལྡན་
<pb id="3.125a"/>
འདས་ཀྱིས་བཀའ་སྩལ་པ། དེ་ལྟ་བས་ན་ངས་རྗེས་སུ་གནང་སྟེ། ཆོམ་རྐུན་པ་དག་གིས་བཅོམ་པའི་དགེ་སློང་རྣམས་ཀྱི་ཕྱིར་སྲ་བརྐྱང་དབྱུང་བར་བྱའོ། །དབྱུང་བ་ནི་འདི་ལྟར་བྱ་སྟེ། གནས་མལ་བཤམས་ལ་
གཎ་ཌཱི་བརྡུངས་ཏེ་དྲིས་པའི་ཚིག་གིས་དགེ་སློང་རྣམས་ལ་ཡང་དག་པར་བསྒོ་ལ། དགེ་འདུན་ཐམས་ཅད་ཚོགས་ཤིང་འཐུན་པར་གྱུར་པ་དང༌། དགེ་སློང་གཅིག་གིས་གསོལ་བ་བྱས་ཏེ་ལས་བྱའོ། །དགེ་འདུན་བཙུན་པ་རྣམས་
གསན་དུ་གསོལ། གནས་འདིར་དགེ་འདུན་འཐུན་པས་འདི་སྲིད་དུ་སྲ་བརྐྱང་བཏིང་བ་ལས། དགེ་སློང་རབ་ཏུ་མང་པོ་ཆོམ་རྐུན་པ་དག་གིས་བཅོམ་ནས་ལྷགས་ན། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་
ན་དགེ་འདུན་གྱིས་གནང་བར་མཛོད་ཅིག་དང༌། འདི་ལྟར་དགེ་འདུན་གྱིས་དགེ་སློང་ཆོམ་རྐུན་གྱིས་བཅོམ་པ་རྣམས་ཀྱི་སླད་དུ་སྲ་བརྐྱང་འབྱིན་པར་མཛད་དོ། །འདི་ནི་གསོལ་བའོ། །ལས་ནི་འདི་ལྟར་བྱ་སྟེ། དགེ་འདུན་
བཙུན་པ་རྣམས་གསན་དུ་གསོལ། །གནས་འདིར་དགེ་འདུན་འཐུན་པས་འདི་སྲིད་དུ་སྲ་བརྐྱང་བཏིང་བ་ལས། དགེ་སློང་རབ་ཏུ་མང་པོ་ཆོམ་རྐུན་པ་དག་གིས་བཅོམ་ནས་ལྷགས་ཏེ། དགེ་འདུན་གྱིས་དགེ་སློང་ཆོམ་རྐུན་པ་དག་
གིས་བཅོམ་པ་རྣམས་ཀྱི་སླད་དུ་སྲ་བརྐྱང་འབྱིན་པར་མཛད་ན། ཚེ་དང་ལྡན་པ་དག་ལས་གང་དག་དགེ་སློང་ཆོམ་རྐུན་པ་དག་གིས་བཅོམ་པ་རྣམས་ཀྱི་ཕྱིར་སྲ་བརྐྱང་འབྱིན་པར་བཟོད་པ་དེ་དག་ནི་ཅང་མ་གསུང་ཤིག །གང་
དག་མི་བཟོད་པ་དེ་དག་ནི་གསུངས་ཤིག །དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་དགེ་སློང་ཆོམ་རྐུན་པ་དག་གིས་བཅོམ་པ་རྣམས་ཀྱི་སླད་དུ་སྲ་བརྐྱང་འབྱིན་པར་མཛད་དེ། གང་གི་སླད་དུ་མི་གསུང་པས་དེ་དེ་
བཞིན་དུ་འཛིན་ཏོ། །དེ་ནས་རྙེད་པ་བྱུང་བ་གང་ཡིན་པ་དེ་བགོ་བར་བྱ་སྟེ། བགོས་ནས་གང་འདོད་པ་དེས་རང་གི་སྐལ་བ་ལས་ཆོམ་རྐུན་པ་དག་གིས་བཅོམ་པའི་དགེ་སློང་རྣམས་ལ་བགོ་བཤའ་བྱའོ།      །<head n="3" t="རྡོལ་པའི་སྡེ་ཚན།" type="detshen" lv="1.8.2" zh="3.285"/>སྡོམ་ལ། རྡོལ་བ་
<pb id="3.125b"/>
དང་ནི་སྲིལ་ཟོས་དང༌། །མཐའ་སྐོར་ལྷན་རློ་ལྷན་རིངས་དང༌། །གསོ་མའི་སེང་རས་ཟེགས་པ་དང༌། །རྙིངས་དང་སྤངས་དང་དེངས་པའོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བ་འཁོར་གྱིས་ཞུས་པ། བཙུན་པ་ཆོས་གོས་
རྡོལ་བས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་མི་རུང་ངོ༌། །བཙུན་པ་ཆོས་གོས་སྲོག་ཆགས་ཀྱིས་འཚལ་བ་དང༌། ཆོས་གོས་ཆ་ག་བཏབ་པ་དང༌། ཆོས་གོས་ལྷན་པ་རློ་བོས་བཏབ་པ་དང༌། ཆོས་གོས་ལྷན་
རིངས་ཅན་དང༌། གསོ་མའི་སེང་རས་ཀྱི་ཆོས་གོས་དང༌། ཆོས་གོས་ཟེགས་པ་དང༌། ཆོས་གོས་རྙིངས་པ་དང༌། ཆོས་གོས་སྤངས་པ་དང༌། ཆོས་གོས་དེངས་པས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་མི་རུང་
ངོ༌།       །<head n="3" t="བླིངས་པའི་སྡེ་ཚན།" type="detshen" lv="1.8.3" zh="3.285"/>སྡོམ་ལ། བླིངས་དང་དུས་མ་ཡིན་པ་དང༌། །གང་ཟག་གི་ནི་ཆོས་གོས་གསུམ། །མི་རུང་བ་དང་མ་དྲས་དང༌། །ཁྲུ་ལྔར་མ་ཆོག་མི་བྱ་དང༌། །བློ་འཐུན་མིན་དང་མི་གདིང་དང༌། །མཚམས་ཀྱི་ཕྱི་རོལ་མི་སྐྱེ
འོ། །སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཉེ་བ་འཁོར་གྱིས་ཞུས་པ། བཙུན་པ་བླིངས་པའི་ཆོས་གོས་ཀྱིས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་མི་རུང་ངོ༌། །བཙུན་པ་དུས་མ་ལགས་པའི་
ཆོས་གོས་དང༌། གང་ཟག་གི་སྣམ་སྦྱར་དང༌། བླ་གོས་དང་མཐང་གོས་དང༌། མི་རུང་བའི་ཆོས་གོས་དང༌། མ་དྲས་པ་དང༌། ཁྲུ་ལྔར་མ་མཆིས་པ་དང༌། བློ་འཐུན་པར་མ་བགྱིས་པའི་ཆོས་གོས་དང༌། སྲ་བརྐྱང་འདིང་བ་
མ་བསྐོས་པ་དང༌། མཚམས་ཀྱི་སླད་རོལ་ཏུ་བློ་འཐུན་པར་བགྱིས་པའི་ཆོས་གོས་ཀྱི་སྲ་བརྐྱང་དང༌། མཚམས་ཀྱི་སླད་རོལ་ཏུ་བསྐོས་པའི་སྲ་བརྐྱང་འདིངས་པས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་མི་
རུང་ངོ༌།   <head n="3" t="དུས་ཀྱི་སྡེ་ཚན།" type="detshen" lv="1.8.4" zh="3.286"/>   །སྡོམ་ལ། དུས་ཀྱི་ནང་ནི་ཟླ་བ་གསུམ། །གསར་པ་དང་ནི་བརྟགས་པ་ཉིད། །ཕོངས་པ་དང་ནི་གསོ་མའི་རས། །གང་ཟག་གི་ནི་ཆོས་གོས་གསུམ། །བཙུན་པ་དུས་ཀྱི་ཆོས་གོས་ཀྱིས་དགེ་འདུན་གྱི་སྲ་བརྐྱང་གདིང་དུ་
<pb id="3.126a"/>
རུང་ལགས་སམ། ཉེ་བ་འཁོར་རུང་ངོ༌། །བཙུན་པ་དགུང་ཟླ་གསུམ་འདས་ནས་དགེ་འདུན་གྱི་ཆོས་གོས་ཀྱི་རྙེད་པ་གང་ལགས་པ་དེས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་རུང་ངོ༌། །ཆོས་གོས་
སར་པ་རུང་ངོ༌། །སར་པ་བརྟགས་པ་རུང་ངོ༌། །ཕོངས་པའི་ཆོས་གོས་རུང་ངོ༌། །གསོ་མའི་སེང་རས་སྣམ་སྦྱར་མི་རུང་ངོ༌། །བཙུན་པ་གང་ཟག་གི་སྣམ་སྦྱར་གྱིས་སྲ་བརྐྱང་གདིང་དུ་རུང་ལགས་སམ། ཉེ་བ་འཁོར་
གལ་ཏེ་དགེ་འདུན་ལ་ཕུལ་བར་གྱུར་ན་རུང་ངོ༌། །བླ་གོས་དང་མཐང་གོས་ཀྱང་དེ་བཞིན་ནོ།       །<head n="3" t="གང་ཟག་མ་མོའི་གཞིའི་སྡེ་ཚན།" type="detshen" lv="1.8.5" zh="3.286"/>སྡོམ་ལ། གང་ཟག་གི་དང་ཁྱིམ་པའི་དང༌། །ཁྲུ་ལྔ་པ་དང་ཁྲུ་ལྔའི་ལྷག །བློ་འཐུན་བྱས་པའི་གདིང་བ་དང༌། །མཚམས་ཀྱི་
ནང་ཉིད་སྐྱེ་བའོ། །བཙུན་པ་གང་ཟག་གི་ཆོས་གོས་ཀྱིས་སྲ་བརྐྱང་གདིང་དུ་རུང་ལགས་སམ། མི་རུང་ངོ༌། །གལ་ཏེ་དགེ་འདུན་ལ་ཕུལ་བར་གྱུར་ནའོ། །ཁྱིམ་པའི་གོས་ཀྱིས་མི་རུང་ངོ༌། །གལ་ཏེ་དགེ་འདུན་ལ་ཕུལ་བར་གྱུར་ན་
རུང་ངོ༌། །ཁྲུ་ལྔ་པས་རུང་ངོ༌། །ཁྲུ་ལྔ་ལས་ལྷག་པ་རུང་ངོ༌། །བློ་འཐུན་པར་བྱས་པའི་སྲ་བརྐྱང་གི་ཆོས་གོས་དང༌། སྲ་བརྐྱང་འདིངས་པས་རུང་ངོ༌། །མཚམས་ཀྱི་ནང་དུ་བློ་འཐུན་པར་བྱས་པའི་སྲ་བརྐྱང་གི་ཆོས་གོས་ཀྱིས་
རུང་ངོ༌། །མཚམས་ཀྱི་ནང་དུ་སྲ་བརྐྱང་འདིངས་པ་བསྐོས་པས་རུང་ངོ༌། །མ་མོ་བརྒྱད་ཀྱི་གཞིས་སྲ་བརྐྱང་ཕྱུང་བར་གྱུར་ཏེ། བརྒྱད་གང་ཞེ་ན། སོང་བ་དང༌། རྫོགས་པ་དང༌། ངེས་པ་དང༌། ཉམས་པ་དང༌། ཐོས་པ་དང༌། 
མཚམས་འདས་པ་དང༌། རེ་ཐག་ཆད་པ་དང༌། བརྒྱད་པ་ནི་སྲ་བརྐྱང་ཕྱུང་བ་ཉིད་དེ། སོང་བའི་མཐའ་ཅན་གྱིས་སྲ་བརྐྱང་ཕྱུང་བ་དང༌། རྫོགས་པའི་མཐའ་ཅན་དང༌། ངེས་པའི་མཐའ་ཅན་དང༌། ཉམས་པའི་མཐའ་ཅན་དང༌། ཐོས་
པའི་མཐའ་ཅན་དང༌། མཚམས་འདས་པ་དང༌། རེ་ཐག་ཆད་པ་དང༌། བརྒྱད་པ་ནི་སྲ་བརྐྱང་ཕྱུང་ཟིན་པ་ཉིད་ཡིན་ནོ། །སོང་བའི་མཐའ་ཅན་གྱི་སྲ་བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་
<pb id="3.126b"/>
བྱས་ཆོས་གོས་མ་ཟིན་པར་ཆོས་གོས་དང་ལྷུང་བཟེད་བླངས་ཏེ། ཕྱིར་མི་འོང་བར་མཚམས་ཀྱི་ཕྱི་རོལ་དུ་སོང་བ་དེའི་ནི་སོང་བའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་གང་ཞེ་ན། 
འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་ཕྱིར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། བདག་སླར་མི་འོང་སྟེ་འོན་
ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །ངེས་པའི་མཐའ་ཅན་གྱི་སྲ་བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་
གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །
ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་
དེ་འདི་སྙམ་དུ་སེམས་ཏེ་སླར་ཡང་མི་འོང་ལ་ཆོས་གོས་ཀྱང་མི་བྱའོ་སྙམ་ནས། དེས་དེ་རྩོམ་ཞིང་བརྩམས་པ་དང༌། ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །ཐོས་པའི་མཐའ་ཅན་གྱི་སྲ་
བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོངས་ཏེ་ཆོས་གོས་བྱའོ་སྙམ་པ་ལས། དགེ་འདུན་
འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ་ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་ཏུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་
<pb id="3.127a"/>
ཡིན་ནོ། །མཚམས་འདས་པ་པའི་སྲ་བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་ཕྱིར་འོང་སམ་མི་འོང་སྙམ་པ་ལས། མཚམས་ཀྱི་ཕྱི་
རོལ་ཏུ་སོང་བ་དེའི་ནི་མཚམས་འདས་པ་པའི་སྲ་བརྐྱང་ཕྱུང་བ་ཡིན་ནོ། །རེ་ཐག་ཆད་པ་པའི་སྲ་བརྐྱང་ཕྱུང་བ་གང་ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་
མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དེའི་ཆོས་གོས་རེ་བ་གང་ཡིན་པ་དེ་ཐམས་ཅད་དུ་ཆད་པ་དེའི་ནི་རེ་ཐག་ཆད་པ་པའི་སྲ་བརྐྱང་ཕྱུང་བ་ཡིན་ནོ། །བརྒྱད་པ་སྲ་བརྐྱང་ཕྱུང་བ་ཉིད་གང་
ཞེ་ན། འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་བ་ལས་དེ་ཡང་སླར་འོངས་ཤིང་སྲ་བརྐྱང་ཕྱུང་བ་ཉམས་སུ་མྱོང་བ་དེའི་ནི་བརྒྱད་པ་སྲ་བརྐྱང་
ཕྱུང་བ་ཉིད་ཡིན་ནོ།       །<head n="3" t="ཉི་ཤུའི་སྡེ་ཚན།" type="detshen" lv="1.8.6" zh="3.289"/>སྡོམ་ལ། མ་བྱས་པ་ནི་ཉི་ཤུ་དང༌། །བརྩམས་པ་དག་ནི་ཉི་ཤུ་དང༌། །རེ་བ་ཡོད་པ་ཉི་ཤུ་དང༌། །རེ་བ་མེད་པ་ཉི་ཤུ་གཅིག །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་
བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། སླར་མི་འོང་མོད་ཀྱི་འོན་ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་
བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། 
སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་
<pb id="3.127b"/>
དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེས་དེ་རྩོམ་ཞིང་དེའི་བརྩམས་པ་ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་
མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དགེ་འདུན་འཐུན་པས་སྲ་བརྐྱང་ཕྱུང་ལ། དེས་དགེ་འདུན་འཐུན་པས་སྲ་བརྐྱང་ཕྱུང་ངོ་ཞེས་ཐོས་སོ། །ཐོས་ནས་
ཀྱང་ལེགས་པར་ཕྱུང་ངོ༌། །ཤིན་ཏུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་
ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དེ་དེར་སོང་ནས་འདི་སྙམ་དུ་སེམས་ཏེ། སླར་མི་འོང་ཞིང་འོན་ཀྱང་ཆོས་གོས་ནི་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་
ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་དེར་སོང་ནས་དེ་འདི་སྙམ་དུ་སེམས་
ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་
ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དེ་དེར་སོང་ནས་རྩོམ་ཞིང་དེའི་བརྩམས་པ་ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་
བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དགེ་འདུན་འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ་
<pb id="3.128a"/>
ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་དུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་
པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས་དེ་འདི་སྙམ་དུ་སེམས་ཏེ། སླར་མི་འོང་ཞིང་འོན་ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་
བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས། དེ་དེར་སོང་ནས་འདི་སྙམ་དུ་སེམས་ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་
སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་བར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས་
དེས་དེ་རྩོམ་ཞིང་དེའི་བརྩམས་པ་ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་
གོས་བྱའོ་ཞེས་སེམས་ལ་བཞག་པ་ལས། དགེ་འདུན་འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ་ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་ཏུ་ཕྱུང་ངོ་ཞེས་རྗེས་སུ་ཡི་རང་བར་བྱས་པ་དེའི་ནི་ཐོས་པའི་
མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས། 
དེ་དེར་སོང་ནས་འདི་སྙམ་དུ་སེམས་ཏེ། སླར་མི་འོང་སྟེ་འོན་ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་
<pb id="3.128b"/>
པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས། དེ་དེར་སོང་ནས་འདི་སྙམ་དུ་སེམས་ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་
ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་ཏུ་སོང་ནས་སླར་འོང་ཞིང་ཆོས་གོས་བྱའོ་ཞེས་སེམས་ལ་བཞག་པ་ལས། དེ་དེར་སོང་ནས་རྩོམ་ཞིང་
དེའི་བརྩམས་པ་ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་
ཆོས་གོས་བྱའོ་ཞེས་སེམས་ལ་བཞག་པ་ལས། དགེ་འདུན་འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ༌། །ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་ཏུ་ཕྱུང་ངོ་ཞེས་རྗེས་སུ་
ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་
གོས་བྱའོ། །ཞེས་སེམས་ལ་བཞག་པ་ལས། དེ་དེར་སོང་ནས་འདི་སྙམ་དུ་སེམས་ཏེ། སླར་མི་འོང་སྟེ་འོན་ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་
སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ། །ཞེས་སེམས་ལ་བཞག་པ་ལས། དེ་དེར་སོང་ནས་འདི་སྙམ་དུ་སེམས་ཏེ། 
སླར་མི་འོང་ཞིང་ཆོས་གོས་ཀྱང་མི་བྱའོ། །སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་ཟིན་ཆོས་གོས་མ་བྱས་
<pb id="3.129a"/>
པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ། །ཞེས་སེམས་ལ་བཞག་པ་ལས། དེ་དེར་སོང་ནས་རྩོམ་ཞིང་དེའི་བརྩམས་པ་ཉམས་པ་དེའི་ནི། ཉམས་པའི་
མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས། །ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་
གོས་བྱའོ། །ཞེས་སེམས་ལ་བཞག་པ་ལས། དགེ་འདུན་འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ་ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་
དུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི། ཐོས་པའི་མཐའ་ཅན་གྱི་སྲ་བརྐྱང་བྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་
ཅི་སླར་འོང་ངམ་འོན་ཏེ་སླར་མི་འོང་ཞེས་སེམས་ལ་ཐེ་ཚོམ་ཟ་བཞིན་མཚམས་ཀྱི་ཕྱི་རོལ་དུ་སོང་བ་ལས། །དེ་འདི་སྙམ་དུ་སེམས་ཏེ། སླར་ཕྱིར་མི་འོང་སྟེ་འོན་ཀྱང་ཆོས་གོས་ནི་བྱའོ། །སྙམ་
པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་ཅི་སླར་འོང་ངམ་
འོན་ཏེ་སླར་མི་འོང་ཞེས་སེམས་ལ་ཐེ་ཚོམ་ཟ་བཞིན་མཚམས་ཀྱི་ཕྱི་རོལ་དུ་སོང་བ་ལས། དེ་འདི་སྙམ་དུ་སེམས་ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་
པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ། དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་ཅི་སླར་འོང་ངམ་འོན་ཏེ་སླར་མི་འོང་
<pb id="3.129b"/>
ཞེས་སེམས་ལ་ཐེ་ཚོམ་ཟ་བཞིན་མཚམས་ཀྱི་ཕྱི་རོལ་དུ་སོང་བ་ལས། དེས་དེ་རྩོམ་ཞིང་དེའི་བརྩམས་པ་ཉམས་པ་དེའི་ནི་ཉམས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་
སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་ཅི་སླར་འོང་ངམ་འོན་ཏེ་སླར་མི་འོང་ཞེས་སེམས་ལ་ཐེ་ཚོམ་ཟ་བཞིན་མཚམས་ཀྱི་ཕྱི་རོལ་དུ་སོང་བ་ལས། དགེ་འདུན་འཐུན་པས་སྲ་བརྐྱང་ཕྱུང་ལ་དེས་
དགེ་འདུན་འཐུན་པས་སྲ་བརྐྱང་ཕྱུང་ངོ༌། །ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་དུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་
བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་ཞེས་བྱ་བ་ཐམས་ཅད་བརྗོད་པར་བྱའོ། །འོན་ཀྱང་སྔ་མའི་ཉི་ཤུ་ལ་ནི་ཆོས་གོས་མ་བྱས་ཆོས་གོས་མ་ཟིན་པར་ཞེས་བྱའོ། །འདིར་ནི་ཆོས་གོས་མ་ཟིན་པ་ཞེས་
བྱ་བ་བོར་ཏེ། ཆོས་གོས་བརྩམས་པ་ཞེས་བྱ་བ་བཅུག་སྟེ་རྣམ་པ་འདིས་ཉི་ཤུ་པ་གཞན་བྱའོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་
གོས་བྱའོ་སྙམ་པའི་རེ་བ་ཡོད་པ་ལས་དེ་འདི་སྙམ་དུ་སེམས་ཏེ་སླར་མི་འོང་སྟེ་འོན་ཀྱང་ཆོས་གོས་ནི་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ཏེ། རེ་བ་ཡོད་པ་ཞེས་བྱ་བའི་ཁྱད་པར་འདིས་སྔ་མ་བཞིན་དུ་ཉི་ཤུ་པ་གཞན་བྱའོ། །
འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་སླར་འོང་ཞིང་ཆོས་གོས་བྱའོ་སྙམ་པའི་རེ་བ་མེད་པར་མཚམས་ཀྱི་ཕྱི་རོལ་དུ་སོང་བ་ལས་དེ་
འདི་སྙམ་དུ་སེམས་ཏེ། སླར་མི་འོང་ཞིང་འོན་ཀྱང་ཆོས་གོས་ནི་བྱའོ། །སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ཏེ། རེ་བ་མེད་པ་ཞེས་བྱ་བའི་ཁྱད་
<pb id="3.130a"/>
པར་འདིས་སྔ་མ་བཞིན་དུ་ཉི་ཤུ་པ་གཞན་བྱའོ།         <head n="3" t="བཅུ་གཉིས་ཀྱི་སྡེ་ཚན།" type="detshen" lv="1.8.7" zh="3.294"/>སྡོམ་ལ། བྱ་བ་དག་ནི་བཅུ་གཉིས་དང༌། །བཙལ་བ་དང་ནི་དེ་བཞིན་གཞན། །ཡུལ་ལ་ལྔར་ནི་བྱ་བ་སྟེ། །གནས་ལ་ཡང་ནི་ལྔ་ཡིན་ནོ། །འདི་ལྟ་སྟེ་
དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་ལ་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། སླར་མི་འོང་སྟེ་
འོན་ཀྱང་ཆོས་གོས་ནི་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་ལ་མཚམས་ཀྱི་ཕྱི་
རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། སླར་མི་འོང་ཞིང་ཆོས་གོས་ཀྱང་མི་བྱའོ་སྙམ་པ་དེའི་ནི་ངེས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་
བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་ལ་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དེས་དེ་རྩོམ་ཞིང་དེ་བརྩམས་པ་ལས་ཉམས་པ་དེའི་ནི་ཉམས་པའི་
མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་ལ་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་
དགེ་འདུན་འཐུན་པས་སྲ་བརྐྱང་ཕྱུང་ལ་དེས་དགེ་འདུན་འཐུན་པས་སྲ་བརྐྱང་ཕྱུང་ངོ་ཞེས་ཐོས་སོ། །ཐོས་ནས་ཀྱང་ལེགས་པར་ཕྱུང་ངོ༌། །ཤིན་དུ་ཕྱུང་ངོ་ཞེས་རྗེས་སུ་ཡི་རང་བ་བྱས་པ་དེའི་ནི་ཐོས་པའི་མཐའ་ཅན་གྱི་སྲ་བརྐྱང་ཕྱུང་བ་
ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་ལ་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས། དེ་དེར་སོང་ནས་འདི་
<pb id="3.130b"/>
སྙམ་དུ་སེམས་ཏེ། སླར་མི་འོང་ཏེ་འོན་ཀྱང་ཆོས་གོས་ནི་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །དེར་སོང་ནས་ཞེས་བྱ་བའི་ཁྱད་པར་འདིས་རྫོགས་པའི་མཐའ་ཅན་གསུངས་པ་ཇི་ལྟ་བ་བཞིན་
ངེས་པའི་མཐའ་ཅན་དང༌། ཉམས་པའི་མཐའ་ཅན་དང༌། ཐོས་པའི་མཐའ་ཅན་ཡང་དེ་བཞིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་ཟིན་པར་བྱ་བ་ཞིག་གི་ཆེད་ལ་མཚམས་
ཀྱི་ཕྱི་རོལ་དུ་སོང་ནས་ཅི་སླར་འོང་ངམ་འོན་ཏེ་སླར་མི་འོང་ཞེས་སེམས་ལ་ཐེ་ཚོམ་ཟ་བ་ལས། དེ་འདི་སྙམ་དུ་སེམས་ཏེ་སླར་མི་འོང་སྟེ་འོན་ཀྱང་ཆོས་གོས་བྱའོ་སྙམ་པ་དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །
སེམས་ལ་ཐེ་ཚོམ་ཟ་བས་རྫོགས་པའི་མཐའ་ཅན་གསུངས་པ་ཇི་ལྟ་བར་ངེས་པའི་མཐའ་ཅན་དང༌། ཉམས་པའི་མཐའ་ཅན་དང༌། ཐོས་པའི་མཐའ་ཅན་ཡང་དེ་བཞིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་
ནས་ཆོས་གོས་མ་བྱས་ཆོས་གོས་མ་ཟིན་པར་བཙལ་བ་ཞིག་ལ་མཚམས་ཀྱི་ཕྱི་རོལ་དུ་སོང་ནས་སླར་འོང་ཞིང་ཆོས་གོས་བྱའོ་སྙམ་པ་ལས་དེ་འདི་སྙམ་དུ་སེམས་ཏེ། སླར་མི་འོང་སྟེ་འོན་ཀྱང་ཆོས་གོས་ནི་བྱའོ་སྙམ་པ་
དེའི་ནི་རྫོགས་པའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །བཙལ་བ་ཞེས་བྱ་བའི་ཁྱད་པར་འདིས་སྔ་མ་བཞིན་དུ་བཅུ་གཉིས་པ་གཞན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་
གོས་མ་ཟིན་པར་སླར་མི་འོང་བར་ཡུལ་ལྟར་མཚམས་ཀྱི་ཕྱི་རོལ་དུ་སོང་བ་དེའི་ནི་སོང་བའི་མཐའ་ཅན་གྱི་སྲ་བརྐྱང་ཕྱུང་བ་ཡིན་ནོ། །འདི་ལྟ་སྟེ་དགེ་སློང་སྲ་བརྐྱང་བཏིང་བའི་གནས་ནས་ཆོས་གོས་མ་བྱས་ཆོས་གོས་མ་
ཟིན་པར་ཡུལ་ལྟར་མཚམས་ཀྱི་ཕྱི་རོལ་དུ་སོང་ནས་ཅི་སླར་འོང་ངམ་འོན་ཏེ་སླར་མི་འོང་ཞེས་སེམས་ལ་ཐེ་ཚོམ་ཟ་བ་ལས་དེ་འདི་སྙམ་དུ་སེམས་ཏེ་སླར་མི་འོང་སྟེ་འོན་ཀྱང་ཆོས་གོས་མི་བྱའོ། །སྙམ་པ་དེའི་ནི་རྫོགས་པའི་
