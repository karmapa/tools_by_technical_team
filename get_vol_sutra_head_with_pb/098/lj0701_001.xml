<pb id="98.228b"/>
<sutra id="J663"/><head n="1" t="ལྟ་མོ་ནག་མོ་ཆེན་མོའི་གཟུངས།" st="དེ་བི་མ་ཧཱ་ཀཱ་ལི་ནཱ་མ་དྷཱ་ར་ཎཱི།"/>༄༅།  །རྒྱ་གར་སྐད་དུ།<stitle n="701">དེ་བི་མ་ཧཱ་ཀཱ་ལི་ནཱ་མ་དྷཱ་ར་ཎཱི།</stitle>བོད་སྐད་དུ།<ttitle n="701">ལྷ་མོ་ནག་མོ་ཆེན་མོའི་གཟུངས། </ttitle><bampo n="701.1"/>སངྱྃས་དང་བྱང་ཆུབ་སེམས་དཔའ་ཐྃད་ལ་ཕྱག་འཚལོ། །འདི་སྐད་བདགིས་ཐོས་པ་དུས་གཅིག་ན། བཅྡོཾས་
མངོན་པར་རྫོགས་པར་སངས་རྒྱས་ནས་རིང་པོ་མ་ལོན་པ་ཞིག་ན་བྱང་ཆུབ་ཀྱི་ཤིང་དྲུང་ན་བཞུགས་སོ། །དེ་ནས་འདོད་པའི་ཁམས་ཀྱི་དབང་ཕྱུག་མ། བདུད་ཀྱི་ཡུམ། གཤིན་རྗེའི་ལྕམ་མོ་ལྷ་མོ་ནག་མོ་ཆེན་
མོས་བཅྡོཾས་ལ་ལན་གསུམ་བསྐོར་བ་བྱས་ཏེ་ཕྱོགས་གཅིག་ཏུ་འདུགོ།   དེ་ནས་བཅྡོཾས་ལ་ལྷ་མོ་ནག་མོ་ཆེན་མོས་གསོལ་པ། བཙུན་པ་བཅྡོཾས་ཀྱི་ཞབས་ལ་ཕྱག་འཚལ་བའི་རིག་པ་འབུལ་ན། བདགི་དེ་
བཅྡོཾས་ཀྱིས་བཞེསུ་གསོལ། དེ་ནས་བཅྡོཾས་ཀྱིས་བཀའ་སྩལ་པ། བདུད་ཀྱི་ཡུམ་གཤིན་རྗེའི་ལྕམ་མོ་ལྷ་མོ་ནག་མོ་ཆེན་མོས་སྟེང་དུ་ནི་གཞན་འཕྲུལ་དབང་བྱེད་ལ་ཐུག་པ་མན་ཆད་བཅིང་བར་བྱའོ། །
འོག་དུ་ནི་སེམས་ཅན་དམྱལ་བ་ལ་ཐུག་པ་ཡན་ཆད་བཅིང་པར་བྱའོ། །ཐད་ཀ་ཁོ་ར་ཁོར་ཡུག་ཏུ་ནི་རི་ལ་ཐུག་པ་ཚུན་ཆད་བཅིང་བར་བྱའོ། །དེའི་སྔགས་འདི་དག་ཀྱང་བཟླས་པར་བྱ་སྟེ། ཏདྱ་ཐཱ། ༀ་རུ་རུ་
བྷེ་ཏིཥྛ་བད་དྷོ་སི་རུ་རུ་རོ་རུ་བྷེ་ཏིཥྚ་བད་དྷོ་སི་སྭཱ་ཧཱ། འདི་བཏོན་པས་རིམས་དང་། ནད་དང་། མི་ངས་དང་། ཉེས་པ་ཐྃད་དང་། མཛེ་དང་། ཕོལ་མིག་དང་། གཡན་པ་ལ་སོགས་པའི་ནད་ཐྃད་ཞི་བར་འགྱུར་རོ་སྭཱ་ཧཱ། 
ལྷ་མོ་ནག་མོ་ཆེན་མོའི་གཟུངས།  རྫོགས་སྷོ།།  །།<sutra id="J664"/><head n="1" t="འཕགས་པ་ནག་པོ་ཆེན་པོའི་གཟུངས་རིམས་ནད་ཐམས་ཅད་ལས་ཐར་བར་བྱེད་པ།" st="nst"/><stitle n="702"></stitle><ttitle n="702">འཕགས་པ་ནག་པོ་ཆེན་པོའི་གཟུངས་རིམས་ནད་ཐྃད་ལས་ཐར་བར་བྱེད་པ། </ttitle><bampo n="702.1"/>སངས་རྒྱས་དང་།  བྱང་ཆུབ་སེམས་དཔའ་ཐྃད་ལ་ཕྱག་
འཚལོ། །ནག་པོ་ཆེན་པོ་སྐྱེས་བུ་ནག་སེར་མཆེ་བ་རྣོན་པོ། མཆེ་བ་ཆེན་པོ་རིམས་ནད་ཐྃད་ལས་རྣམ་པར་ཐར་བར་བྱེད་པ་བརྗོད་པར་བྱ་སྟེ། ཕྱོགས་གང་དང་གང་དུ་བལྟས་པ་དེར་བདག་ལ་རིམ་ནད་མེད་པར་གྱུར་ཅིག །