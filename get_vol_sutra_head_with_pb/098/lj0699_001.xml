<pb id="98.225a"/>
དུ་བཞུགས་པར་བྱའོ། །དེ་ནས་འོ་མའི་ཆུ་རྒྱུན་གཏོར་བཞིན་པའི་སྔགས་པས་འགྲོ་བར་བྱ་ཞིང་། དེའི་རྒྱབ་ནས་དེ་ནས་བྲི་བར་ཁྱིམ་དུ་གཞུག་པར་བྱའོ། །དེའི་རྗེས་ལ་འབྲུའི་མཛོད་
ཁང་དུ་ཕྱག་རྒྱ་གཞག་པར་བྱའོ། །དེ་ནས་མཛོད་ཀྱི་ཁང་པའི་སྒོ་རུ་དགེ་འདུན་གྱི་སྟོན་མོ་བྱས་ལ་དྲི་དང་། མེ་ཏོག་དང་། བདུག་པ་ལ་སྩོགས་པས་མཆོད་དོ། །ནོར་རྒྱུན་མའི་གཟུངས་རྫོགས་
པར་བཀླག་པར་བྱའོ། །གཏོར་མ་རྒྱ་ཆེན་པོ་བྱས་ལ་ཐང་ཀའི་མདུན་དུ་དེ་ནས་སྐྱེས་བུས་འབྲུ་ཕྱིར་འབྱིན་པར་བྱེད་དེ། བཅྡོཾས་མ་དང་འདྲ་བར་བསམ་ལ་གུར་གུམ་གྱིས་གྲོ་ག་ལ་སྔགས་བྲིས་ལ་སྤྱི་བོར་
བཅིངས་ལ་ཁ་གོས་ཀྱིས་བཀབ་ལ་ཉི་མ་རེ་རེ་ཞིང་འབྲུ་ཕྱིར་དབྱུང་བར་བྱའོ། །མཛོད་ཁང་གི་སྒོ་རུ་ཉིན་རོ་ནོར་རྒྱུན་མ་ཞེས་བྱ་བའི་གཟུངས་ཀྱི་མདོ་བགླག་པར་བྱའོ། །སྔགས་པས་བསྒྲུབ་བྱའི་
སྔགས་བལྟས་ལ་དུས་གསུམ་དུ་བརྒྱད་བརྒྱ་བཟླས་པར་བྱའོ། །ཇི་ལྟར་རྙེད་པའི་བཅྡོཾས་མ་ནོར་རྒྱུན་མའི་གཟུངས་ཀྱི་རྟོག་པ་རྫོགས་སྷོ།།  །། <sutra id="J661"/><head n="1" t="དཔལ་ནག་པོ་ཆེན་པོའི་རྒྱུད།" st="ཤྲཱི་མ་ཧཱ་ཀཱ་ལ་ཏན་ཏྲ།"/><head n="2" t="ལེའུ་དང་པོ། གླེང་གཞི།" type="lewu" zh="91.726"/>རྒྱ་གར་སྐད་དུ། <stitle n="699">ཤྲཱི་མ་ཧཱ་ཀཱ་ལ་ཏན་ཏྲ།</stitle>  
བོད་སྐད་དུ། <ttitle n="699">དཔལ་ནག་པོ་ཆེན་པོའི་རྒྱུད། </ttitle><bampo n="699.1"/>དབང་གི་རྟ་མཆོག་སྐུ་ལ་ཕྱག་འཚལོ། །འདི་སྐད་བདག་གིས་ཐོས་པ་དུས་གཅིག་ན། ཤར་ལྷོའི་དུར་ཁྲོད་ཆེན་པོ་ཧ་ཧ་གྲག་དུ་རྒོད་པའི་གནས་
ཤིང་ཙན་དན་གྱི་ནགས་འཚལ་རབ་དུ་དགའ་བའི་མིང་ཞེས་བྱ་བ་མི་མ་ཡིན་ཕོ་མོ་མང་པོ་འདུས་པའི་ཕོ་བྲང་དུ། དཔལ་ནག་པོ་ཆེན་པོ་ཞེས་བྱ་བ་བི་ནཱ་ཡ་ཀ་ལ་སོགས་ཏེ། དེའི་ཚེ་འཁོར་གདུག་པ་ཅན་
རྣམས་ཀྱི་དབུས་ན། སྐྱེ་འགྲོ་སེམས་ཅན་རྣམས་ཀྱི་སྲོག་དབུགས་ལ་དབང་བྱེད་པའི་ནག་པོ་ཆེན་པོ་ཞེས་བྱ་བ་ཅིག་ཡོད་དོ། །དེའི་ཚེ་དེའི་དུས་ན་ནུབ་ཕྱོགས་ཀྱི་འཇིག་རྟེན་གྱི་ཁམས་ན། མཐར་བྱེད་
<pb id="98.225b"/>
པའི་རྟའི་རྒྱལ་པོ་ཞེས་བྱ་བ། རྒྱལ་པོ་ཆེན་པོ་བཞི་ལ་སོགས་པའི་འཁོར་གྱིས་བསྐོར་ཏེ། དྲེག་པ་ཅན་འདུལ་བའི་ཏིང་ངེ་འཛིན་ལ་སྙོམས་པར་ཞུགས་ནས་ལྕགས་ཀྱུའི་ཕྱག་རྒྱ་བཅས་ནས། ༀ་བཛྲ་
ཀྲོ་དྷ་ཧ་ཡ་གྲཱི་བ་ཧཱུྃ་ཧུ་ལུ་ཧུ་ལུ་ཧཱུྃ་བྃ་ཞེས་བརྗོད་པས་དུར་ཁྲོད་ཧ་ཧ་དྲག་དུ་རྒོད་པའི་གནས་ནག་པོ་ཆེན་པོ། རང་དབང་མེད་པར་མཐར་བྱེད་རྟའི་རྒྱལ་པོའི་མངོན་དུ་བྱུང་སྟེ་ལས་ཅི་བྱ་ཟེར་ཞིང་རང་རྟགས་སྲོག་གི་སྙིང་པོ་འདི་མདོངས་གསོལ་དུ་ཕུལ་བ། ཨོཾ་བཛྲ་མ་ཧཱ་ཀཱ་ལ་ཀྵིྃ་ཀྵེ་ཏྲ་བིགྷ་ནན་བི་ནཱ་
ཡ་ཀ་ཧཱུྃ་ཧཱུྃ་ཕཊ་ཅེས་ཕུལ་ལོ། །དཔལ་ནག་པོ་ཆེན་པོའི་རྒྱུད་ལས་གླེང་གཞིའི་ལེའུ་སྟེ་དང་པོའོ།།  །།<head n="2" t="ལེའུ་གཉིས་པ། བསྙེན་ཅིང་བསྒྲུབ་པ།" type="lewu" zh="91.727"/>དེ་ནས་རྒྱལ་པོ་མིག་མི་བཟང་གིས་མཐར་བྱེད་རྟའི་རྒྱལ་པོ་ལ་འདི་སྐད་ཅེས་གསོལ་ཏོ། །
ཨེ་མ་པད་མ་ཁྲོས་པའི་བདག །ནག་པོ་ཆེན་པོ་དྲག་ཤུལ་ཅན། །གསང་བའི་སྒྲུབ་པ་བཤད་དུ་གསོལ། །མགོན་པོ་སྒྲུབ་པར་བྱ་བ་གང་། །བསད་ཅིང་ལུས་སྲོག་དབྱེ་བ་དང་། །མ་གྲུབ་ཤི་ས་བསྟན་
པ་དང་། །མགོན་པོའི་རྟགས་དང་སེར་བ་རྣམས། །རྟ་མཆོག་ཆེན་པོས་བདག་ལ་གསོལ། །ཞེས་ཞུས་པས། དེ་ནས་པད་མ་ཁྲོས་པ་ཡིས། །ནག་པོའི་སྒྲུབ་ཐབས་ཆེད་དུ་བརྗོད། །དམ་ཚིག་ལྡན་པའི་
སྔགས་པ་ཡིས། །སངས་རྒྱས་བསྟན་པ་བསྲུང་སླད་དུ། །གཟའ་སྐར་ཚེས་གྲངས་ཤིས་པ་ལ། །དུར་ཁྲོད་ལ་སོགས་ཤིང་གཅིག་ཏུ། །བསོད་ནམས་ཚོགས་ནི་བསགས་བྱས་ལ། །ནག་པོ་
ཆེན་པོ་བསྒྲུབ་པར་བྱ། །ཕུང་བ་འམ་ས་ནག་དག་ལ་ནི། །སྟེགས་བུ་གྲུ་བཞི་བྱས་ནས་ནི། །དྲི་སྤོས་ཁྲག་གིས་ཆག་ཆག་བྱ། །དབུསུ་གྲུ་གསུམ་ཟླ་ཁམ་ལྡན། །ཕྱི་རོལ་པད་མ་འདབ་བརྒྱད་བྲི། །
དེ་དབུས་ཐོད་ཆེན་ནང་དུ་ནི། །ཤ་ལྔ་སྙིང་སྣས་བརྒྱན་པ་ཡི། །གཏོར་མ་བཤོས་བུ་ཁྲུ་གང་ཚད། །དེ་ལ་མདའ་གཟུགས་དམར་ནག་དར། །གྲི་སྙིང་ཙ་ཀ་ལི་ཡང་གཟུགས། །དེ་ཉིད་མགོན་པོའི་རྟེན་དུ་བཞག །
<pb id="98.226a"/>
ཌ་མ་རུ་ཡི་ལྤགས་པའི་ནང་། །མགོན་པོའི་སྲོག་སྔགས་བྲི་བར་བྱ། །ལྡོ་ཡི་ནང་དུ་བླ་རྡོས་དྲིལ། །སྤོས་དང་རྒྱུན་གཏོར་གཏང་བར་བྱ། །དཀོན་མཆོག་སྤྱི་ལ་མཆོད་པ་བཤམ། །དེ་ནས་པད་
མར་བདག་བསྒོམས་ལ། །ཐུགས་ཀའི་ཧྲཱི་ལས་འོད་འཕྲོས་པས། །བླ་མ་སངས་རྒྱས་ལ་སོགས་པ། །རང་གི་མདུན་དུ་བསམ་བྱས་ལ། །མཆོད་པ་རྣམ་ལྔ་དབུལ་བར་བྱ། །རྣམ་དག་བདུན་གྱི་འོག་
ཏུ་ནི། །ཚད་མེད་བཞི་པོ་བསྒོམ་པར་བྱ། །བཏང་སྙོམས་ལ་སོགས་བྃ་རྃ་ཏྲི། །པད་སྟེངས་ཡི་གེ་ཧཱུྃ་ལས་ནི། །ནག་པོ་ཞལ་གཅིག་ཕྱག་དྲུག་པ། །གྲི་གུག་ཕྲེང་བ་ཌ་མ་རུ། །ཐོད་པ་མདུང་དང་
ཞགས་པ་བསྣམས། །གཡས་གཡོན་རིམ་པས་བསྣམས་པའོ། །སྦྲུལ་དང་རིན་ཆེན་རྒྱན་གྱིས་བརྒྱན། །སྐུ་སྨད་བ་ཏི་ཁྲ་བོ་གསོལ། །སྟག་ལྤགས་ཞིང་གི་ཤམ་ཐབས་ཅན། །གཏུམ་པོ་
སྤྱན་གསུམ་མཆེ་བ་གཙིགས། །དཔྲལ་བར་དྲི་ཡི་ཐིག་ལེས་བརྒྱན། །སྤྱི་གཙུག་མི་བསྐྱོད་སྤྲུལ་སྐུ་བརྟན། །དེ་ལྟར་བདག་མདུན་གསལ་བསྒོམས་ནས། །སྤྱན་དྲངས་མཆོད་དང་བཟླས་
པ་བྱ། །གཏོར་མ་པཱུ་ཛ་ལ་སོགས་པས། །ནག་པོ་ཆེ་ལ་སྦྱིན་པར་བྱ། །མགོན་པོའི་ཐུགས་ཀའི་ཧཱུྃ་ལས་ནི། །སྲོག་གི་ཡི་གེས་གཡས་ནས་བསྐོར། །ཁོར་ཡུག་དག་གིས་བཟླས་པར་
བྱ། །ༀ་བཛྲ་མ་ཧཱ་ཀཱ་ལ་ཀྵིྃ་ཀྵེ་ཏྲ་བིགྷ་ནན་བི་ནཱ་ཡ་ཀ་ཧཱུྃ་ཧཱུྃ་ཕཊ། དེ་སྐད་ཅེས་ནི་རབ་བརྗོད་པས། །ནག་པོ་གྲུབ་པའི་རྟགས་རྣམས་འབྱུང་། །དཔལ་ནག་པོ་ཆེན་པོའི་རྒྱུད་ལས་བསྙེན་ཅིང་
བསྒྲུབ་པའི་ལེའུ་སྟེ་གཉིས་པའོ།།  །།<head n="2" t="ལེའུ་གསུམ་པ། ལུས་སྲོག་དབྱེ་བ།" type="lewu" zh="91.728"/>དེ་ནས་ཡང་དག་བཤད་བྱ་བ། །སངྱས་བསྟན་པ་བཤིག་པ་དང་། །རྣལ་འབྱོར་བར་ཆད་བྱེད་པ་རྣམས། །ནག་པོ་ཆེན་པོས་བསྒྲལ་འདོད་ན། །
<pb id="98.226b"/>
སྟེགས་བུ་གྲུ་བཞི་བྱས་ནས་ཀྱང་། །དྲག་པོ་ཨེ་ཡི་ནང་དུ་ནི། །ཕོ་མོ་རབས་ཆད་ཐོད་པའི་ནང་། །གཟུགས་ནི་སྤྲ་ཚིལ་དག་ལ་བྱ། །མིང་རུས་དག་ནི་བཀོད་ནས་ཀྱང་། །བསད་དང་ན་བ་སྐབས་
དང་སྦྱར། །མགོན་པོའི་སྐུ་དང་དམ་རྫས་རྣམས། །ཁ་དང་ཁ་ལ་དགོད་པར་བྱ། །ཕག་ཐོད་ནང་དུ་ཐུན་རྫས་བླུགས། །རྟ་གཏོར་རྒྱུན་གཏོར་གཡས་དང་གཡོན། །གསང་སྔགས་
འདི་ཡིས་བསད་པར་བྱ། །ༀ་བཛྲ་མ་ཧཱ་ཀཱ་ལ་ཀྵིྃ་ཀྵེ་ཏྲ་ཡ་བིགྷ་ནན་བི་ནཱ་ཡ་ཀ་ཧཱུྃ་ཧཱུྃ་ཕཊ། ༀ་མ་ཧཱ་ཀཱ་ལ་ཡ་ཤཱ་ས་ན་ཨུ་པ་ཀ་རི་ཎི་ཥ་ཨཱ་པ་མ་ཀཱ་ལོ་ཡང་ཨིདྃ་རཏྞ་ཏྲ་ཡཱ་ཡ་ཨ་པ་ཀཱ་རི་ཎྃ་ཡ་དི་པྲ་
ཏི་ཛྙཱ་སྨ་ར་སི་ཏ་དཱ་ཨི་དྃ་དུཥྚ་ན་ཁ་ཁ་ཁྷཱི་ཁྷཱི། མཱ་ར་མཱ་ར། གྷྲྀཧྞ་གྷྲྀཧྞ། བན་དྷ་བན་དྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་མཱ་ར་ཡ་ཧཱུྃ་ཧཱུྃ་ཕཊ་ཕཊ། ཧཱུྃ་བི་ནཱ་ཡ་ཀ་བི་ལས་ཏྲྃ་བི་ཧྲི་ཧཱུྃ་ཛ་
སི་མ་བུ་བི་ནཱ་ཡ་ཀ་ཨ་མུ་ཀ་བྲི་སྲོག་ཧུར་ཐུམས་ཛ་མ་ར་ཡ་རྦད། དྲག་སྔགས་བཟླས་ཤིང་ཐུན་གྱིས་བྲབ། །ཞག་བདུན་བར་དུ་སྨྲ་མི་བྱ། །དེ་ལ་རྟགས་རྣམས་རྫོགས་པར་འགྱུར། །དཔལ་
ནག་པོ་ཆེན་པོའི་རྒྱུད་ལས་ལུས་སྲོག་དབྱེ་བའི་ལེའུ་སྟེ་གསུམ་པའོ།།  །།<head n="2" t="ལེའུ་བཞི་པ། མཐའ་བརྟུལ་བ།" type="lewu" zh="91.729"/>དེ་ནས་ཡང་དག་བཤད་བྱ་བ། །ལས་མཐའ་སྦྱིན་སྲེག་དག་གིས་བརྟུལ། །གྲུ་གསུམ་དབུསུ
གདུག་པའི་ཤིང་། །དབུསུ་ནག་པོ་འཁོར་བཅས་བསྐྱེད། །ལིང་ཀ་གཏོར་མ་དམ་རྫས་རྣམས། །ནག་པོའི་ཞལ་དུ་དབུལ་བར་བྱ། །སྔགས་འདི་བཟླས་ཤིང་བསྲེག་པར་བྱ། །
ཨག་ནེ་ཛྭ་ལ་རྃ་ལས་རྫོགས། །ཐལ་བ་རླུང་དམར་དག་ལ་བསྐུར། །ཨ་མོ་གྷ་ནི་མྱུར་དུ་ཀློག །དཔལ་ནག་པོ་ཆེན་པོའི་རྒྱུད་ལས་མཐའ་བརྟུལ་བའི་ལེའུ་སྟེ་བཞི་པའོ།།  །།
<pb id="98.227a"/>
<head n="2" t="ལེའུ་ལྔ་པ། མ་གྲུབ་ན་སྤོགས་པའི་ཆོ་ག་དང་གསོ་བ།" type="lewu" zh="91.730"/>དེ་ནས་ཡང་དག་བཤད་བྱ་བ། །དེ་ལྟར་བསྒྲུབས་ཀྱང་མ་གྲུབ་ན། །གཅིག་དང་གཉིས་ལ་ནན་ཏན་བསྐྱེད། །དེ་ལྟར་བྱས་ཀྱང་མ་གྲུབ་ན། །ས་གསུམ་ཁྲག་གསུམ་དུགསུམ་ལ། །
ཁྲུ་གང་བའི་གཟུགས་ཀྱི་ཚད། །གྲུ་གསུམ་དབུསུ་ནག་པོའི་གཟུགས། །སྤྱི་ཚར་དག་ཏུ་ལྡིང་དུ་གཞུག །བྲིས་སྐུ་དམ་རྫས་བླ་རྡོ་རྣམས། །རང་གི་གྲུ་གསུམ་མལ་གྱི་འོག །དུག་དང་ཚེར་མས་
སྟེང་ནས་དགབ། །ཐུན་རྫས་བྲབ་ཅིང་སྔགས་འདི་བཟླས། །ཨོཾ་བཛྲ་ཀྲོ་དྷ་ཧ་ཡ་གྲཱྀ་བ་ཧཱུྃ་ཧུ་ལུ་ཧུ་ལུ་ཧཱུྃ་ཕཊ། ཕཊ་ཧཱུྃ་ཧཱུྃ་ཀ་ཡ་ནཱ་བི་ག་ནན་གྷ་བི་ཏྲ་ཀྵེ་ཀྵིྃ་ལ་ཀཱ་ཧཱ་མ་བཛྲ་ༀ། དེ་སྐད་བརྗོད་ཅིང་ཐུན་གྱི་
བྲབ། །དེ་ལ་རྟགས་རྣམས་རྫོགས་པ་དང་། །དེ་ནས་གསོ་བའི་ཆོ་ག་བྱ། །བྲིས་སྐུ་བླ་རྡོ་དམ་རྫས་རྣམས། །སྤོས་ཆུས་བཀྲུ་ཞིང་སྔགས་འདི་བཟླས། །ༀ་བཛྲ་མ་ཧཱ་ཀཱ་ལ་ཀྵིཾ་ཀྵེ་ཏྲ་བིགྷ་ནན་བི་ནཱ་
ཡ་ཀ་ཧཱུྃ་ཧཱུྃ་ཕཊ་སོས་སོས་སྭཱ་ཧཱ། དེ་སྐད་བྱས་ལ་གནསུ་ནི། །མགོན་པོའི་གཟུགས་ཀྱང་སྤོས་ཆུས་བཀྲུ། །གྲུ་གསུམ་དབུསུ་བླངས་བྱས་ལ། །དགྲ་བོའི་མིང་རུས་སྙིང་གར་གཞུག །
ཞག་བདུན་བསྒྲུབས་ལ་དགྲ་ལ་བསྐྱལ། །ཨ་མོ་གྷ་ནི་མྱུར་དུ་བཀླག །དཔལ་མགོན་པོ་ནག་པོའི་རྒྱུད་ལས་མ་གྲུབ་ན་སྤོགས་པའི་ཆོ་ག་དང་གསོ་བའི་ལེའུ་སྟེ་ལྔ་པའོ།།  །།
<head n="2" t="ལེའུ་དྲུག་པ། རྟགས་ཀྱི་རིམ་པ།" type="lewu" zh="91.730"/>དེ་ནས་ཡང་དག་བཤད་བྱ་བ། །བྱ་ནག་འཕུར་ཞིང་ལྡིང་བ་དང་། །མོས་པ་ཨ་ཙ་ར་དང་ནི། །དགེ་བཤེས་བན་དེ་སློབ་དཔོན་དང་། །འོད་དང་སྒྲ་དང་ཁང་པ་འཚིགས། །མགོན་པོའི་སྐུ་དག་དངོསུ་མཐོང་། །
དགྲ་ལ་དམག་དྲངས་སེམས་ཅན་བསད། །མི་ནག་བདག་ལ་སྙིང་སྟོབས་དང་། །མཛེ་པོ་དང་ནི་སྤྲང་པོ་དང་། །བྱ་ནག་ཐང་ལ་ལྷུང་བ་འབྱུང་། །དཔལ་མགོན་པོ་ནག་པོའི་རྒྱུད་ལས་རྟགས་ཀྱི་རིམ་པའི་ལེའུ་
<pb id="98.227b"/>
སྟེ་དྲུག་པའོ།།  །།<head n="2" t="ལེའུ་བདུན་པ། སེར་བ་དབབ་པ།" type="lewu" zh="91.731"/>དེ་ནས་ཡང་དག་བཤད་བྱ་བ། །སེར་བ་དབབ་པའི་ལས་བྱ་ན། །མོན་ནམ་མཛེ་ཅན་ཐོད་པ་རུ། །འཁོར་ལོ་རྩིབས་བཞི་བྲིས་ནས་ཀྱང་། །རིགས་ལྔ་ཀླུ་
ཡི་ས་བོན་དགོད། །རྩིབས་ཆེན་སེར་སྲུང་མིང་རུས་དང་། །ཡུལ་དུ་ཕོབ་ཅེས་བྱ་བ་བྲིས། །དེ་མཐར་འཁོར་ལོ་རྩིབས་དགུ་ལ། །དྲེགས་པའི་སྔགས་དག་བྲི་བར་བྱ། །
རྒྱབ་དུ་གང་ཡིན་ཡུལ་མིང་དང་། །རླུང་གི་སྙིང་པོ་བྲི་བར་བྱ། །བདག་ཉིད་པད་མ་ཁྲོས་པར་བསྒོམ། །གསང་སྔགས་འདི་ཡིས་གནད་ལ་བོར། །ༀ་བཛྲ་མ་ཧཱ་ཀཱ་ལ་
ཀྵིྃ་ཀྵེ་ཏྲ་བིགྷ་ནན་བི་ནཱ་ཡ་ཀ་ཧཱུྃ་ཧཱུྃ་ཕཊ། ནཱ་ག་སྙིང་གཟིར། ཕུ་ཧུར་ཐུམས་ཛ་ཕྲོ་ཤར་ཧྲིལ་བྷྱོ། །དེ་སྐད་ཅེས་ནི་རབ་བརྗོད་ལ། །ཡུངས་དཀར་ཡུངས་ནག་སྐེ་ཚེ་དང་། །
ཁྲག་དང་དུག་གིས་ཐོད་པར་བྲབ། །ལོ་འབྲས་རླུང་ཁྱེར་རྟགས་བྱུང་ན། །དགྲ་ཡི་ཡུལ་དུ་དབབ་པར་བྱ། །གལ་ཏེ་འཇིག་རྟེན་ཕུང་བ་བའོ། །དཔལ་མགོན་པོ་ནག་
པོའི་རྒྱུད་ལས་སེར་བ་དབབ་པའི་ལེའུ་སྟེ་བདུན་པའོ།།  །།<head n="2" t="ལེའུ་བརྒྱད་པ།" type="lewu" zh="91.731"/>དེ་ནས་ཡང་དག་ངེས་གསུངས་པ། །ཨེ་མ་འཁོར་འདུས་ངོ་མཚར་ཅན། །མ་འོངས་དམ་ཅན་
བསྒྲུབ་བྱེད་ན། །དམ་ཚིག་ལ་གནས་སྡོམ་པ་གཟུངས། །གཏོར་མ་དག་ལ་བརྩོན་པར་བྱ། །དམ་རྫས་བླ་རྡོ་ལུས་ལ་བསྲེལ། །ཞེས་གསུངས་པས་རྒྱལ་པོ་མིག་མི་
བཟང་ལ་སོགས་པའི་འཁོར་རྣཾས་ཡི་རང་ནས་ནག་པོ་ཆེན་པོས་བསྟན་པ་བསྲུང་བར་ཁས་བླངས་ནས་མི་སྣང་བར་གྱུར་ཏོ། །དཔལ་ནག་པོ་ཆེན་པོའི་རྒྱུད་ལས་ལེའུ་བརྒྱད་པ་རྫོགས་སྷོ།།  །།རྒྱ་གར་གྱི་མཁན་པོ་ཨ་མོ་གྷ་བཛྲ་དང་། བོད་ཀྱི་