<pb id="98.63a"/>
སྲིན་པོ་འཇོཾས་པ་བསོད་ནཾས་མཆོག །སྡིག་པའི་རྙོག་པ་འཇིགས་པར་བྱེད། །གཡུལ་འགྱེད་པ་དང་འཐབ་པར་ཡང་། །ཀུན་དུ་རྒྱལ་བར་བྱེད་པ་དགེ། །མི་གང་གཙང་སྦྲར་བྱས་ནས་སུ། །རིག་སྔགས་འདི་བྲིས་འཆང་བ་དང་། །བཀླགས་དྲན་ཤེས་རབ་ཅན་དེ་ལ། །འཇིགས་པ་ཀུན་དུ་མི་འབྱུང་ངོ་། །
ཆོ་ག་བཞིན་དུ་ཀློག་འཆང་ན། །གསང་བ་པོ་ཀུན་རྟག་ཏུ་བསྲུང་། །ཡོངསུ་སྐྱོང་བར་བྱེད་པར་འགྱུར། །རྟག་ཏུ་རྒྱལ་བར་བྱེད་པ་ཏེ། །དཔེར་ན་རིན་ཆེན་ཕྲེང་བ་ཡི། །མགོ་བོ་བརྒྱན་ན་མཛེས་པ་ལྟར། །དེ་བཞིན་ཕུན་སུཾ་ཚོགས་པས་མཛེས། །གང་ཞིག་རིག་སྔགས་འདི་འཆང་ན། །དེ་ཡིས་
གདོན་རྣམས་རྣམ་པར་འཇིག །ནད་ཀྱི་བཏབ་པར་མི་འགྱུརོ། །བུ་དང་ཚ་བོ་རྣམ་པར་འཕེལ། །དེའི་འཁོར་ནི་བཟང་པོར་འགྱུར། །སེཾན་ཀུན་ལ་ཕན་ཕྱིར་དང་། །བྱེ་བྲག་ཏུ་ནི་བྱིས་པའི་ཕྱིར། །དེ་བཞིན་གཤེགས་པ་ཐཾད་ཀྱིས། །རིག་སྔགས་འདི་ནི་བྱིན་གྱིས་རླབ། །ལྷའི་དབང་པོ་རྣཾས་དང་ནི། །དེ་བཞིན་
བྱང་ཆུབ་སེཾདའ་བསྲུང་། །དེ་ལ་ཕྱོགས་བཅུ་རྣཾས་ཀྱི་ནི། །དེ་བཞིན་གཤེགས་པ་གཟིགས་པར་མཛད། །དགེ་བ་དང་ནི་ནོར་རྣམས་འཕེལ། །སྡིག་པ་རྣམས་ཀྱང་བྱང་བར་འགྱུར། །རྨི་ལཾ་ངན་ཉེས་བྱས་པ་ཡིས། །གྲོལ་འགྱུར་འདི་ལ་ཐེ་ཚོཾ་མྱེད། །ཏདྱ་ཐཱ། མུ་ནི་མུ་ནི། མུ་ནི་མུ་ནི། མུ་ནི་རྀ། མ་ཏི་མ་ཏི་མ་ཏི། 
མ་ཧཱ་མ་ཏི། བདག་འཇིགས་པ་ཐཾད་ལས་སྲུངས་ཤིག །སྲུངས་ཤིག །སངས་རྒྱས་ཐཾད་ལ་ཕྱག་འཚལ་ལོ། །ཡམས་ཀྱི་ནད་དང་། གནོད་པ་ཐཾད་ལས་བདག་བདེ་ལེགསུ་གྱུར་ཅིག་སྭཱ་ཧཱ། འཕགས་པ་གཞན་གྱིས་མི་ཐུབ་པ་རིན་པོ་ཆེའི་ཕྲེང་བ་ཞེས་བྱ་བ། རྫོགས་སྷོ།།  །།
པཎ་ཌི་ཏ་སུ་རེན་དྲ་བོ་དྷི་དང་། ཞུ་ཆེན་གྱི་ལོ་ཙྪ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ། <sutra id="J617a"/><head n="1" t="འཕགས་པ་གཞན་གྱིས་མི་ཐུབ་པ་མི་འཇིགས་པ་སྦྱིན་པ་ཞེས་བྱ་བ།" st="ཨཱརྱ་ཨ་བྷ་ཡཱཏ་ནཱ་མ་ཨ་པ་རཱ་ཛི་ཏ།"/>༄༅།  །རྒྱ་གར་སྐད་དུ། <stitle n="652">ཨཱརྱ་ཨ་བྷ་ཡཱཏ་ནཱ་མ་ཨ་པ་རཱ་ཛི་ཏ།</stitle>བོད་སྐད་དུ། <ttitle n="652">འཕགྶ་པ་བཞན་གྱྶི་མི་ཐུབ་པ་མི་འཇིགྶ་པ་སྦྱིན་པ་ཞེས་བྱ་བ། </ttitle><bampo n="652.1"/>སངས་རྒྱས་དང་
བྱང་ཆུབ་སེཾདའ་ཐཾད་ལ་ཕྱག་འཚལ་ལོ། །གྲུབ་པ་ཐཾད་ལ་ཕྱག་འཚལ་ལོ། །སངས་རྒྱས་ལ་ཕྱག་འཚལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །བྱང་ཆུབ་སེམས་དཔའ་སེཾདའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་
དབང་ཕྱུག་ལ་ཕྱག་འཚལ་ལོ། །སེཾན་ཐཾད་ཀྱི་སྡུག་བསྔལ་སེལ་བ་ལ་ཕྱག་འཚལ་ལོ། །སེཾན་ཐཾད་ཀྱི་སྡུག་བསྔལ་ལས་གྲོལ་བར་མཛད་པ་ལ་ཕྱག་འཚལ་ལོ། །སེཾན་ཐཾད་ཀྱི་འཆིང་བ་གཅོད་པ་ལ་ཕྱག་འཚལ་ལོ། །སེཾན་ཐཾད་ལ་མི་འཇིགས་པ་སྦྱིན་པ་ལ་
<pb id="98.63b"/>
ཕྱག་འཚལ་ལོ། །དེ་ནས་འཇིགས་པ་མེད་པ་འཕགས་པ་སྤྱན་རས་གཟིགས་དབང་ཕྱུག་གི་གཞན་གྱི་མི་ཐུབ་པའི་སྙིང་པོ་བརྗོད་པར་བྱའོ། །ལས་ཀུན་བྱེད་པ་དགེ་བ་སྟེ། །འབྱུང་པོ་ཀུན་གྱིས་འཇིགས་པ་མེད། །བདུད་རྩི་ལས་ནི་བདུད་རྩི་འབྱུང་། །འདི་ནི་ལས་ཀུན་བྱེད་
པ་ཡིན། །དགྲ་ཀུན་འཇིགས་པར་བྱེད་པ་སྟེ། །རྩོད་དང་དེ་བཞིན་འཐབ་པ་དང་། །གཞན་དང་དགྲས་ནི་འཁོར་བ་དང་། །རྩོད་པའི་ནང་དུ་རྩོད་བྱེད་དང་། །རྟག་ཏུ་དགྲ་དང་ཕྲད་པ་དང་། །རྨུགས་པར་བྱེད་ཅིང་རིངས་པར་བྱེད། །རྨོངས་པར་བྱེད་ཅིང་སྡིག་པ་སེལ། །
དུག་དང་མེ་ནི་རེངས་བྱེད་དང་། །རིམས་དང་ཉེས་སྡིག་ཐཾད་སེལ། །ཆོམ་རྐུན་དང་ནི་ཆུ་དང་སྦྲུལ། །རྨི་ལམ་ངན་པ་ཐཾད་སེལ། །འབྱུང་པོ་ཐཾད་ཟློག་པ་ཡིན། །སངས་རྒྱས་བྱང་ཆུབ་འདྲེན་པ་དང་། །ཆོམ་རྐུན་རབ་ཏུ་སྟོན་པ་སྟེ། །འདི་ནི་རིག་སྔགས་མཐུ་སྟོབས་
ཅན། །གཞན་གྱིས་མི་ཐུབ་སྲིན་པོ་འཇོམས། །གང་ཚེ་རིག་སྔགས་འདི་བཤད་པ། །དེ་ན་ས་འདི་གཡོ་བར་འགྱུར། །འཇིགས་མེད་ལྡན་པ་ཞེས་བྱ་བའི། །རིག་སྔགས་རྒྱལ་པོ་བླ་ན་མེད། །འཇིག་རྟེན་མགོན་པོས་གསུངས་པ་སྟེ། །འཇིག་རྟེན་གསུཾ་པོ་ཀུན་
གྱི་མཆོད། །དེ་ནས་འཇིགས་པ་མེད་པ་སྤྱན་རས་གཟིགས་དབང་ཕྱུག་གིས་དེ་བཞིན་གཤེགས་པ་རྗེས་སུ་དྲན་པར་བྱས་ནས་རང་གི་སྙིང་པོ་གཞན་གྱིས་མི་ཐུབ་པ་དེ་བཞིན་གཤེགས་པ་ཐཾད་ཀྱིས་གསུངས་པ་འདི་སྨྲས་སོ། །ཨོཾ་ཏ་ར་ཏ་ར། ཏཱ་རེ་ཏཱ་རེ། མོ་རི་
ཀེ་ཙན་དྲ་པྲ་བྷེ། བྷི་རྀ་བྷི་རྀ། ཙི་རྀ་ཙི་རྀ། སཱུརྱ་ཀཱན་ཏེ། ཧེ་མ་པྲ་བྷེ། བུད་དྷྱ་བུད་དྷྱ། བོ་དྷ་ནི། སརྦ་པཱ་པ་པཱ་ནཱ་ཤ་མ་ནི། ཙ་ར་ཙ་ར། པི་ཤ་པྲ་ཤ་མ་ནི། ཙི་རྀ་ཙི་རྀ། ཙུ་རུ་ཙུ་རུ། སརྦ་བྷྀ་དྷྱ་དྷ་ར་ན། མ་སྐྲི་ཏེ། དྷ་ར་དྷ་ར། དྷི་རྀ་དྷི་རྀ། དྷུ་རུ་དྷུ་རུ། སརྦ་ཏ་ཐཱ་ག་ཏ་བྷ་ཥི་ཏ། པ་ར་པ་ར། 
པི་རྀ་པི་རྀ། པུ་རུ་པུ་རུ། པྲཛྙ་པཱ་ར་མི་ཏ། ཨ་ནུད་ཛྙཱ་ཏེ། ཥཊ་པཱ་ར་མི་ཏཱ་པཱ་རེ་པཱུ་རི། ག་གཱ་ན་དྷི་བ་ལུ་ཀོ་པཱ་མ། ཏ་ཐཱ་ག་ཏ་བྷཱ་ཤི་ཏ། པྲི་ཡྃ་ཀ་རི། དྷ་ན་ཀ་རི། པྲཱ་ཏི་ཀ་རི། ཤུ་བྷ་ཀ་རི། བ་པྲི་ད་ཏྲ། མྃ་ག་ལ་དྷ་རི་ཎྀ། སརྦ་དེ་བ་ཏ་ཨ་དྷིཥྛི་ཏེ། སརྦ་མ་ཧྭ་རོ་
ག་ཨ་དྷིཥྛི་ཏེ། སརྦ་ཀིན་ན་ར་ཨ་དྷིཥྛི་ཏེ། སརྦ་ཡཀྵ། རཀྵ་སཱ། ཨཱ་དྷིཥྛི་ཏེ། བྲཧྨ་བྷ་ཥི་ཏེ། ཨིན་དྲ་བྷ་ཥི་ཏེ། ཙ་ཏུར་མ་ཧཱ་རཱ་ཛ་བྷ་ཥི་ཏེ། ཙན་དྲ་སཱུརྱ་བྷ་ཥི་ཏེ། ༀ་ཏྀ་རྀ་ཏི་རྀ། ཙན་དྲ་ཀི་རཱ་ཎེ། ཀི་ལི་ཀི་ལི། སརྦ་ཤ་ཏྲཱུྃ་བི་ན་ཤ་ནི་ཧཱུྃ་ཕཊ་སྭཱ་ཧཱ། དེ་ནས་
<pb id="98.64a"/>
བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་གིས། བྱང་ཆུབ་སེམས་དཔའ་མི་འཇིགས་པ་སྦྱིན་པ་ལ་འདི་སྐད་ཅེས་སྨྲས་སོ། །མི་འཇིགས་པ་སྦྱིན་པ་སྔོན་
བྱུང་བ་འདས་པའི་དུ་ན་འཇིགས་རྟེན་གྱི་ཁཾས་གང་གཱའི་ཀླུང་གི་བྱེ་མ་སྙེད་འདས་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས། རིག་པ་དང་ཞབས་སུ་ལྡན་པ། སེཾན་ཐཾད་ལ་ཕན་འདོགས་པ། 
གཞན་གྱིས་མི་ཐུབ་པའི་དབང་ཕྱུག་འོད་ཅེས་བྱ་བ་འཇིག་རྟེན་དུ་བྱུང་སྟེ། དེ་ལས་བདག་གིས་འདི་དག་ཐོས་སོ། །དེ་ལས་བཟུང་ནས་བྱང་ཆུབ་སེམས་པ་རྣཾས་དང་། སེཾན་ཐཾད་ལ་ཡང་བསྙད་དོ། །མི་འཇིགས་པ་སྦྱིན་པ་གཞན་གྱིས་
མི་ཐུབ་པའི་སྙིང་པོ་འདི་ནི་ཡང་དག་པར་རྫོགས་པའི་སངས་རྒྱས་བདུན་པོ་རྣཾ་པར་གཟིགས་དང་། གཙུག་ཏོར་ཅན་དང་། ཐཾད་སྐྱོབ་དང་། འཁོར་བ་འཇིག་དང་། གསེར་ཐུབ་དང་། འོད་སྲུང་དང་ཤཱཀྱ་ཐུབ་པ་རྣཾས་ཀྱིས་གསུངས་སོ། །
གཞན་གྱིས་མི་ཐུབ་པའི་སྙིང་པོ་འདི་ནི་བདག་སྲུང་བ་དང་། གཞན་སྲུང་བ་དང་། གཉི་ག་སྲུང་བ་དང་། གྲོང་དང་གྲོང་ཁྱེར་དང་། གྲོང་རྡལ་དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་སྲུང་བ། སྲོག་སྐྱོང་བ། ཚེ་སྦྱིན་པ། ལག་ཆ་རེངས་པར་བྱེད་པ། 
འཐབ་མོ་དང་། འཐབ་པ་དང་། འགྱེད་པ་དང་། རྩོད་པ་ཐཾད་ཞི་བར་བྱེད་པ། དགྲ་ཐཾད་ཟློག་པ། འཆིང་བ་ཐཾད་གྲོལ་བར་བྱེད་པ། ཐཾད་དུ་གཞན་གྱི་མི་ཐུབ་པའོ། །ཤུད་དྷི། མུ་ག་ཏེ་པྲ་བྷ་སྭཱ་རེ་ཤྭ་ཏེ། པད་ད་རཱ་བཱ་སི་ནི། སརྦ་དུཥྚ་ན་ཛྃ་བྷཱ་ཡ་མི་སྟྃ་བྷ་ཡ་མི་མོ་ཧཱ་
ཡ་མི། ཨོཾ་སྭཱ་ཧཱ། ས་བིད་ཏྲེ་སྭཱ་ཧཱ། ཤྭེ་ཏེ་སྭཱ་ཧཱ། ཤྭེ་ཏེ་པ་ཏ་པྲཱ་བྲི་ཏེ་སྭཱ་ཧཱ། ཏདྱ་ཐཱ། ཏཱ་རེ་ཏཱ་རེ་ཏཱ་རི་ནི་རཀྵ་རཀྵ་སརྦ་ཀ་ལེ་ལེ་ཀ་ལ་ཧ། པིག་གྲ་ཧ་བྷི་ཏ་དུ། སྭ་བ་པ་ན་བྷྱ་ཡི་བྷྱཿསྭཱ་ཧཱ། རྟག་ཏུ་ལེ་ལོ་མེད་པར་ནི། །གང་ཞིག་གཟུངས་འདི་འཆང་བྱེད་པ། །དེ་ལ་ལྷ་ཚོགས་ཐཾད་
ཀྱང་། །དུས་ཀུན་དུ་ནི་སྲུང་བར་བྱེད། །དེ་ནི་འཇིག་པར་འགྱུར་བ་མེད། །དེ་ནི་རྟག་སྲུང་ལྷན་ནེ་འཇུག །ཇི་ལྟར་ཉི་མ་ས་སྟེང་ན། །གཟི་བརྗིད་གྲགས་འཆང་ལྷན་ནེ་བཞིན། །དེ་ལ་གཤེད་བྱེད་བྱད་སྟེམ་དང་། །སྲུལ་པོ་དག་གིས་མི་ཚུགས་ཏེ། །དེ་ལ་