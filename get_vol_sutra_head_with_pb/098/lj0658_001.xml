<pb id="98.69a"/>
དེ་ནི་གནས་མེད་དོ། །ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་མཉན་ཏེ། བཅོཾ་ལྡན་འདས་དེ་བཞིན་ནོ་ཞེས་གསོལ་ནས། གསང་སྔགས་ཀྱི་གཞི་འདི་རྣམས་གཟུང་སྟེ། ཀུན་
ཆུབ་པར་བྱས་ནས་ཤཱཀྱ་བདེ་བ་ག་ལ་བ་དེར་སོང་སྟེ། བདེ་བ་མིག་རྣམ་པར་སྦྱོང་བའི་གསང་སྔགས་ཀྱི་གཞི་འདི་དག་དེ་བཞིན་གཤེགས་པས་ཁྱོད་ལ་བསྐུར་གྱིས་ཉིན་རེ་ཞིང་དུས་གསུམ་དུ་དྲན་པར་གྱིས་
ཤིག་ཅེས་དེ་ལ་རྒྱས་པར་སྨྲས་སོ། །ཤཱཀྱ་བདེ་བས་ཐོས་མ་ཐག་ཁོ་ནར་མིག་རྣམ་པར་དག་ཏེ། མིག་རྣམ་པར་དག་པས་དྲི་མ་མེད་པའི་མིག་གིས་ཐམས་ཅད་མཐོང་ངོ་། །བཅོམ་ལྡན་
འདས་ཀྱིས་དེ་སྐད་ཅེས་བཀའ་སྩལ་ནས། ཚེ་དང་ལྡན་པ་ཀུན་དགའ་བོ་དང་། ཤཱཀྱ་བདེ་བ་དང་། ལྷ་དང་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་
པར་བསྟོད་དོ། །འཕགས་པ་མིག་རྣམ་པར་སྦྱོང་བ་ཞེས་བྱ་བའི་རིག་སྔགས། རྫོགས་སྷོ།།  །།<sutra id="J621"/><head n="1" t="འཕགས་པ་བར་དུ་གཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས།" st="ཨཱརྱ་སརྦ་ཨན་ཏ་རཱ་ཡི་བི་ཤོ་དྷ་ནི་ནཱ་མ་དྷཱ་ར་ཎཱི།"/>༄།  །རྒྱ་གར་སྐད་དུ།<stitle n="658">ཨཱརྱ་སརྦ་ཨན་ཏ་རཱ་ཡི་བི་ཤོ་དྷ་ནི་ནཱ་མ་དྷཱ་ར་ཎཱི།</stitle>  བོད་སྐད་དུ། <ttitle n="658">འཕགས་པ་བར་དུ་གཅོད་
པ་ཐམས་ཅད་རྣམ་པར་སྦྱོང་བ་ཞེས་བྱ་བའི་གཟུངས། </ttitle><bampo n="658.1"/>སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་
དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ཀྱི་ཤར་ཕྱོགས་བྲམ་ཟེའི་གྲོང་ཤིང་ཨ་མྲའི་གནས་ཤེས་བྱ་བ་དེའི་བྱང་ཕྱོགས་ན་ལུས་འཕགས་རི་ལ་དབང་པོའི་བྲག་ཕུག་ན་བཞུགས་སོ། །
དེ་ནས་ལྷའི་དབང་པོ་བརྒྱ་བྱིན་ལ་འཆི་འཕོའྀ་ཆོས་སུ་གྱུར་ཏེ། དེའི་ཚེ་འདུ་བྱེད་ཀྱི་ལྷག་མ་ལུས་པའི་ལྔ་ལྟས་ཁོང་དུ་ཆུད་ནས་སྐྲག་པ་སྐྱེས་ཏེ། བཙུན་མོའི་འཁོར་དང་། གཡོག་དང་བཅས་
<pb id="98.69b"/>
པར་བཅོམ་ལྡན་འདས་ཀྱི་གན་དུ་སོང་ནས། བཅོམ་ལྡན་འདས་ཀྱི་ཞབས་ལ་མགོ་བས་ཕྱག་འཚལ་ཏེ་ལན་གསུམ་བསྐོར་བ་བྱས་ནས་ཕྱོགས་གཅིག་ཏུ་འདུག་སྟེ། ཡང་དེའི་ཚེ་དོན་དུ་གཉེར་
བ་དང་། བཅོམ་ལྡན་འདས་ཀྱིས་དེ་ལ་བཀའ་སྩལ་པ། ཀཽ་ཤི་ཀ་དེའི་ཕྱིར་ཁྱོད་ཀྱི་རིག་པའི་གསང་སྔགས་གཞི་གང་དག་གིས་བདུད་ཐམས་ཅད་དང་། ཕྱིར་རྒོལ་བ་ཐམས་ཅད་དང་། 
ཕས་ཀྱི་རྒལ་བ་ཐཾད་ཤིན་ཏུ་ཚར་བཅད་པར་འགྱུར་བ་བར་དུ་བཅོད་པ་ཐམས་ཅད་རྣམ་པར་སྦྱོང་བ་ཞེས་བྱ་བའི་རིག་པའི་གསང་སྔགས་ཀྱི་གཞི་འདི་རྣམས་ཉོན་ཅིག །ཏདྱ་ཐཱ། ཨ་བྷ་ཡི། 
བྷ་ཡ་བི་ག་ཏེ། བྷ་ཡ་པ་རི་ཤོ་དྷ་ནེ། ཨ་བྷ་ཡི། ཨ་བྷ་ཡྃ་ད་དེ། ནི་དུ་བ་ཀླིཥྚེ། ཨ་ན་ཀུ་ལེ། ཨ་ཀུ་ལ་པ་རི་ཤོ་དྷ་ནེ། ཨ་བེ་ཀལ་པ་ནེ། ཨ་ཙྱུ་ཏི། ཤུ་བྷེ་ཤུ་བྷ། ཏེ་ཛོ་ཏེ་ཛོ་བ་ཏེ། ཤ་ནི་ཨུ་པ་ཤ་མེ། མ་ཧོ་པ་ཤ་མེ། མེ་དྲི། མཻ་ཏྲྱུད་
དྷི་ཏེ་ཏོ་ཤེ། ཏོ་ཤ་ཡ་ཎེ་སཏྱེ། ས་ཏྱ་དར་ཤི། ཨ་བི་རུད་དྷི། ས་ཧ་ཏེ། སྀ་ཧྀ་ཏ་ཏྭེ། ཨརྦེ་ཨརྠ་སིད་དྷི། ཨ་མྲྀ་ཏེ། ཨ་མྲྀ་ཏ་བ་ཏེ། ཨ་བྷཱི་ཏེ། བཛྲ་ས་ཏྱེ་ཨ་ཀྵ་ཡེ། ཨཀྵ་ཡ་པྲ་བྷེ། དྲན་ཏྲ་བ་རེ། ཤུད་དྷེ་
ཤུད་དྷེ་པྲ་བྷེ། ཨ་བ་བྷཱ་སེ། ཨ་བ་བྷཱ་ས་བ་ཏི། ཨུ་པ་ཡོ་གེ། ཨཱ་ནུཏ་ཏ་རེ། ས་མ་ཙིཏྟེ། བུད་དྷ་ཨདྷིཥྛཱ་ནེ། ཤཱི་ལེ་བི་ཤོ་དྷ་ན། ཨ་སང་ཧཱརྱེ། སུ་ནི་གྲི་ཏཱི། ཏམ་མ་ར་བ་ལཱ་ནཱ་མ། པ་ར་ཛ་ཡོ་
དྲྀཥྚི་ག་ཏྲ་ཎཱྃ། ཛྭ་ལ་ནྃ་དྷརྨོ་ལ་ཀཱ་ལེ། ཨུད་གྷ་ཊ་ནཱྃ། དྷརྨྨ་ནི་དྷ་ན་སྱ་སྃ་གྲ་ཧ་ནཱྃ། དྷརྨྨ་གོ་ཤ་སྱ། ཀཽ་ཤི་ཀ་ཁྱོད་ཀྱིས་རིག་པའི་གསང་བསྔགས་གཞི་དག་ནི་ཁྱོད་ཀྱི་རིག་པའི་གསང་སྔགས་གཞི་གང་
དག་གིས་བདུད་ཐཾད་དང་། ཕྱིར་རྒོལ་བ་ཐམས་ཅད་དང་། ཕས་ཀྱི་རྒོལ་བ་ཐམས་ཅད་ཤིན་དུ་ཚར་བཅད་པར་འགྱུར་བ་དག་གོ །འདི་བཟླས་བརྗོད་བྱས་ན་སྔོན་གྱི་ལས་ཀྱི་རྣམ་པར་སྨིན་པ་མ་