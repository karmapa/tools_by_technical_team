<pb id="106.223a"/>
རིག་པ་སྟོང་ཕྲག་བརྒྱད་བཟླས་པར་བྱའོ། །ཉིན་ཞག་གཅིག་ཏུ་བསྙུང་བར་གནས་པའམ། དཀར་གསུམ་ཟ་ཞིང་། དུས་གསུམ་དུ་ཁྲུས་བྱས་ནས་གོས་གཙང་མ་གྱོན་པར་གྱུར་པས་བཟླས་པ་བྱའོ། །དེ་ནས་སྐུ་གཟུགས་ཀྱི་
མདུན་དུ་རང་ཉིད་བྲིས་པ་བལྟས་ཏེ་དེ་མཐོང་བས་དགའ་བར་འགྱུར་རོ། །ཇི་སྲིད་དུ་འཕགས་པ་སྤྱན་རས་གཟིགས་དབང་ཕྱུག་བྱོན་ཏེ་བསམ་པ་ཐམས་ཅད་ཡོངས་སུ་རྫོགས་པར་བྱེད་དོ། །ལྡོང་རོས་སམ་མིག་སྨན་ལ་ཡོངས་སུ་བཟླས་ཏེ་མིག་ལ་
བསྐུས་ན་དེ་ནས་མི་སྣང་བར་འགྱུར་ཞིང་ནམ་མཁའ་ལ་འགྲོ་བར་འགྱུར་རོ། །ཡང་དག་པར་རྨོངས་པ་མེད་པའི་ཚོགས་ཤེས་བྱ་བའི་ཏིང་ངེ་འཛིན་རབ་ཏུ་འཐོབ་བོ། །སྒྲུབ་པ་པོ་གང་འདོད་པ་དེ་འདིས་བྱེད་དོ་ཞེས་བྱའོ། །བཅོམ་ལྡན་འདས་ཀྱིས་
དེ་སྐད་ཅེས་བཀའ་སྩལ་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་དང་། དགེ་སློང་དེ་དག་དང་། བྱང་ཆུབ་སེམས་དཔའ་དེ་དག་དང་། གནས་གཙང་མའི་རིས་ཀྱི་ལྷའི་བུ་དེ་དག་དང་། 
ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་བར་བསྟོད་དོ། །འཕགས་པ་དོན་ཡོད་ཞགས་པའི་སྙིང་པོ་ཞེས་བྱ་བ་ཐེག་པ་ཆེན་པོའི་མདོ།  རྫོགས་སྷོ།།  །།
རྒྱ་གར་གྱི་མཁན་པོ་ཨ་མོ་གྷ་བཛྲ་དང་། བོད་ཀྱི་ལོཙྪ་བ་བ་རི་རིན་ཆེན་གྲགས་པས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།  སྐར་ཞུས།  <sutra id="J820"/><head n="1" t="ས་བཅུ་པའི་གཟུངས།" st="ད་ཤ་བྷཱུ་མི་དྷཱ་ར་ཎཱི།"/><bampo n="820.1" zh="97.1"/>རྒྱ་གར་སྐད་དུ། ད་ཤ་བྷཱུ་མི་དྷཱ་ར་ཎཱི། བོད་སྐད་དུ། ས་བཅུ་པའི་གཟུངས། སངས་རྒྱས་དང་། བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་ལོ། །དེ་ནས་གསང་སྔགས་ལ་འཇུག་པ་རྣམས་ཀྱིས་དགོས་པ་ཐམས་ཅད་སོ་སོར་བསྒྲུབ་པར་འགྱུར་བ་ནི། ཨོཾ་ཞེས་བྱ་བ་དོན་ཡོད་ཞགས་པ་པད་མ་གཙུག་ཏོར་གྱི་དཀྱིལ་འཁོར་ཐམས་ཅད་དུ་གསང་
སྔགས་ཡི་གེ་གཅིག་པོ་འཇིག་རྟེན་མགོན་པོའི་སྤྱན་སྔར་འབུམ་དྲན་པར་བྱས་ནས་དང་པོ་ལ་གནས་པར་འགྱུར་རོ། །སྔོན་སྡིག་པ་བསགས་པའི་སེམས་ཅན་དམྱལ་བ་མི་བཟད་པ་གང་ཅི་ཡང་རུང་བ་དེ་དག་ཐམས་ཅད་ཇི་ལྟར་རླུང་
<pb id="106.223b"/>
གིས་ཕྱག་དར་གཏོར་བ་བཞིན་འཇིག་པར་འགྱུར་རོ། །དངོས་གྲུབ་ཐམས་ཅད་ཐོབ་པར་འགྱུར། དོན་ཐམས་ཅད་རྗེས་སུ་འཇུག་པར་འགྱུར། དེ་བཞིན་གཤེགས་པ་ཐམས་ཅད་དང་། གང་དཀྱིལ་འཁོར་གྱི་ལྷ་གཞན་ཡང་དགྱེས་པར་
འགྱུར་ལ། འཕགས་པ་སྤྱན་རས་གཟིགས་དབང་ཕྱུག་རྟག་ཏུ་མཆོག་སྦྱིན་པར་མཛད་དོ། །གསང་སྔགས་ཨོཾ་ཞེས་བྱ་བ་དྲན་ནས་ཚེ་འཕོས་པ་ནི་འཇིག་རྟེན་གྱི་ཁམས་བདེ་བ་ཅན་དུ་འགྲོ་བར་འགྱུར་རོ། །གསང་སྔགས་ཡི་གེ་
གཅིག་པའོ། །ཨོཾ་བྷུཿ། ཡི་གེ་གཉིས་པ་འབུམ་བཟླས་བརྗོད་བྱས་ན་ས་གཉིས་པའི་ཡོན་ཏན་ཐོབ་པར་འགྱུར་རོ། །དེ་བཞིན་གཤེགས་པ་སྣང་བ་མཐའ་ཡས་ཀྱི་སྤྱན་སྔ་ན་འདུག་པར་འགྱུར་ཞིང་མཆོག་ཐམས་ཅད་རྗེས་སུ་
སྦྱིན་པར་མཛད་དོ། །སྡིག་པ་ཐམས་ཅད་ཀྱང་རྣམ་པར་དག་པར་མཛད། སྔོན་གྱི་ལས་ངན་གྱི་ནད་ཀྱང་སོས་པར་འགྱུར། ནོར་གྱི་དབང་ཕྱུག་ནོར་བུ་བཟང་པོའི་བུ་དབང་དུ་འགྱུར་ཞིང་ཉེ་བར་གནས་པར་འགྱུར་རོ། །མི་གང་གིས་ཀྱང་ཕྱིར་
ཞིང་བར་ཆད་བྱེད་ནུས་པར་མི་འགྱུར། ཚེ་འཕོས་ནས་ཀྱང་རི་གྲུ་འཛིན་དུ་སྐྱེ་བར་འགྱུར། དོན་ཡོད་ཞགས་པའི་དངོས་གྲུབ་ཀྱང་ཐོབ་པར་འགྱུར་རོ། །ཡི་གེ་གཉིས་པའོ། །ཨོཾ་པད་མེ། གསང་སྔགས་ཡི་གེ་གསུམ་པ་འབུམ་བཟླས་
བརྗོད་བྱས་ན་ས་གསུམ་པ་ལ་ཡང་དག་པར་འཇུག་པར་འགྱུར། པད་མ་ཡངས་པའི་དཀྱིལ་འཁོར་གྱི་ཕྱག་རྒྱ་དང་གསང་སྔགས་གང་ཡིན་པ་ཐམས་ཅད་ལ་ཞུགས་པར་འགྱུར། འཕགས་པ་སྤྱན་རས་གཟིགས་དབང་ཕྱུག་གཞོན་ནུའི་
ཆ་བྱད་ཅན་མདུན་ན་བཞུགས་པར་འགྱུར་རོ། །འདོད་པ་ཐམས་ཅད་ཀྱི་མཆོག་རྗེས་སུ་སྦྱིན་པར་མཛད་དོ། །དོན་ཡོད་ཞགས་པའི་པད་མ་གཙུག་ཏོར་གྱི་དཀྱིལ་འཁོར་སྟོན་པར་མཛད། དེ་བཞིན་གཤེགས་པ་ཐམས་ཅད་ཀྱི་གསང་བའི་དཀྱིལ་
འཁོར་རྣམས་སྟོན་པར་མཛད། ཐམས་ཅད་དུ་དངོས་གྲུབ་རྗེས་སུ་སྦྱིན་པར་མཛད་དོ། །ཡི་གེ་གསུམ་པའོ། །ཨོཾ་པད་མ་ཧྲི། གསང་སྔགས་ཡི་གེ་བཞི་པ་འབུམ་བཟླས་བརྗོད་བྱས་ན་ས་བཞི་པ་ལ་འཇུག་པར་འགྱུར་རོ། །འཕགས་པ་དེ་བཞིན་
<pb id="106.224a"/>
གཤེགས་པ་མི་འཁྲུགས་པ་སྐུ་མདོག་གསེར་གྱི་ཁ་དོག་ཅན་མདུན་ན་བཞུགས་ཤིང་དཔུང་པ་བརྐྱང་ནས་ཕྱག་སྤྱི་བོར་འཇོག་པར་མཛད་ལ། རིག་སྔགས་འཆང་ལ་ལེགས་སོ་ཞེས་བྱ་བ་རྗེས་སུ་སྦྱིན་པར་མཛད་དེ། རིག་སྔགས་
འཆང་ཚུར་ཤོག་ཁྱོད་ཀྱི་སྡིག་པ་དང་སྒྲིབ་པ་ཐམས་ཅད་ཡོངས་སུ་དག་སྟེ། རང་གི་ངོ་བོ་ཐམས་ཅད་ཤིན་ཏུ་དྲི་མ་མེད་པར་ཡོངས་སུ་དག་གོ། །མིའི་འཇིག་རྟེན་འདི་ནས་ཚེ་འཕོས་ནས་ངའི་སངས་རྒྱས་ཀྱི་ཞིང་དུ་འོང་ཞིང་ཚེ་རབས་དྲན་པར་འགྱུར་རོ། །
ཕྱིར་ཞིང་ནམས་ཀྱང་མངལ་ན་གནས་པས་གོས་པར་མི་འགྱུར། འཇིག་རྟེན་པའི་དགོས་པ་ཐམས་ཅད་འགྲུབ་པར་འགྱུར་རོ། །ས་བཞི་པའོ། །ཨོཾ་པད་མ་བྷུ་ཛེ། གསང་སྔགས་ཡི་གེ་ལྔ་པ་འབུམ་བཟླས་བརྗོད་བྱས་ན་ས་ལྔ་པ་ལ་གནས་པར་
འགྱུར་རོ། །དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པད་མའི་བླ་མ་རབ་ཏུ་སྟོན་པར་མཛད་དོ། །སྒྲིབ་པ་ཐམས་ཅད་ཡོངས་སུ་ཟད་པར་འགྱུར་རོ། །རིག་སྔགས་འཆང་ལ་ལེགས་སོ་ཞེས་བྱ་བའི་སྒྲ་སྦྱིན་པར་འགྱུར་ཏེ། 
རིག་སྔགས་འཆང་ལེགས་སོ་ལེགས་སོ། །ཁྱོད་ལ་བསོད་ནམས་ཀྱི་ཕུང་པོ་ཆེན་པོ་སྐྱེས་ཏེ། རིག་སྔགས་འཆང་ཁྱོད་དགེ་བའི་རྩ་བ་ཆེན་པོ་བསྐྱེད་པས་རིག་སྔགས་འཆང་ཁྱོད་ཚེ་འཕོས་ནས་དེ་བཞིན་གཤེགས་པ་བྱེ་བ་ཁྲག་ཁྲིག་དགུ་
བཅུ་རྩ་གཉིས་ཀྱི་དྲུང་དུ་དགེ་བའི་རྩ་བ་མཚུངས་པ་མེད་པར་སྐྱེད་པར་འགྱུར་ཞིང་། ངའི་སངས་རྒྱས་ཀྱི་ཞིང་དུ་སྐྱེ་བར་འགྱུར། ཁྱོད་ཀྱིས་དོན་ཡོད་ཞགས་པའི་པད་མའི་གཙུག་ཏོར་གྱི་སྙིང་པོ་དང་། གསང་བའི་དཀྱིལ་འཁོར་དང་། ཕྱག་རྒྱ་ཆེན་པོ
འི་རིམ་པར་ཕྱེ་བ་འགྲུབ་ཅིང་། རིག་སྔགས་འཆང་ཁྱོད་སྡིག་པ་དང་སྒྲིབ་པ་ཐམས་ཅད་སྤངས་ཀྱིས་བྱ་བ་ཐམས་ཅད་གྱིས་ཤིག །ཡིད་ལ་བྱ་བའི་བསྒྲུབ་པ་ཐམས་ཅད་ཇི་ལྟར་འདོད་པ་བཞིན་དུ་དེ་དག་ཐམས་ཅད་ཤིན་དུ་གྲུབ་པར་འགྱུར་རོ། །
ས་ལྔ་པའོ། །ཨོཾ་པད་མ་ལོ་ཀི་ཏེ། གཟུངས་སྔགས་དྲུག་པ་འབུམ་བཟླས་བརྗོད་བྱས་ན་ས་དྲུག་པ་འཐོབ་སྟེ་འཇུག་པར་འགྱུར། དེ་བཞིན་གཤེགས་པ་ཐམས་ཅད་སྣང་བར་མཛད་པར་འགྱུར། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་
<pb id="106.224b"/>
ཕྲ་མོ་སྙེད་ཀྱིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་གཟིགས་ཤིང་མངོན་སུམ་དུ་སྟོན་པར་མཛད། དབུགས་འབྱིན་པར་མཛད་དོ། །དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་པད་མ་གཟིགས་པའི་རྒྱལ་མཚན་དེས་རིག་སྔགས་འཆང་དེ་ལ་ཡང་དག་པར་དབུགས་འབྱིན་པར་མཛད་དེ། རིག་སྔགས་འཆང་ཁྱོད་ངའི་སངས་རྒྱས་ཀྱི་ཞིང་ནས་བྱང་ཆུབ་སྙིང་པོའི་མཐར་ཐུག་གི་བར་དུ་ཚུར་ཤོག །ལས་བྱས་
པ་ཤིན་དུ་ཡོངས་སུ་ཟད་ཅིང་། ཁྱོད་ཀྱིས་སེམས་ཅན་དམྱལ་བའི་སྒོ་རྣམས་ནི་བཅད། ཁྱོད་ཀྱིས་སངས་རྒྱས་ཀྱི་ཞིང་ཐམས་ཅད་ཀྱི་སྒོ་རྣམས་ནི་ཕྱེ། ཁྱོད་ཀྱིས་དེ་བཞིན་གཤེགས་པ་རྣམས་ཀྱི་ས་བོན་དང་རིགས་སྤྱི་ནི་ཁོང་དུ་ཆུད། ཁྱོད་ཀྱིས་
དོན་ཡོད་པའི་ཞགས་པའི་པད་མའི་གཙུག་ཏོར་གྱི་སྙིང་པོ་དང་། གསང་བའི་དཀྱིལ་འཁོར་ནི་གྲུབ། ཁྱོད་ཀྱིས་ཐམས་ཅད་དུ་གནས་ཀྱི་སྒོ་རྣམས་ནི་ཕྱེ་བས། འཇིག་རྟེན་དང་འཇིག་རྟེན་ལས་འདས་པའི་ལས་སྒྲུབ་པ་རྣམས་ཇི་ལྟར་ཡིད་ལ་
བྱས་པ་བཞིན་ལས་ཐམས་ཅད་བྱོས་ཤིག །ཨོཾ་པད་མ་ཛྭ་ལ་ཧཱུྃ་དྷྲིག   །ཡི་གེ་བདུན་པ་འབུམ་བཟླས་བརྗོད་བྱས་མ་ཐག་ཏུ་ཏིང་ངེ་འཛིན་པད་མ་དྲི་མ་མེད་པ་སྒྲིབ་པ་དང་བྲལ་བ་དག་པ་ཞེས་བྱ་བ་ཐོབ་པར་འགྱུར་ལ། ཏིང་ངེ་འཛིན་གང་
ཐོབ་པས་ལུས་ཤིན་དུ་འབར་བར་འགྱུར་ཞིང་། འོད་ཟེར་ཁ་དོག་སྣ་ཚོགས་སུ་འགྱུར། ས་བདུན་པ་ལ་གནས་པར་འགྱུར། ལུས་ཀྱི་སྣང་བ་གང་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སངས་རྒྱས་ཀྱི་ཞིང་
ཐམས་ཅད་ཀྱི་གནས་རྣམས་སྣང་བར་བྱེད་ཅིང་། གང་དང་གང་དུ་འོད་ཟེར་རིན་པོ་ཆེ་འབར་བ་རྣམ་པ་སྣ་ཚོགས་པ་དག་བབ་པ་ལས་མེ་ཏོག་གི་ཆར་སྣ་ཚོགས་པ་རྣམས་འབྱུང་བར་འགྱུར་ལ། དེ་བཞིན་གཤེགས་པ་ལ་མཆོད་པར་འགྱུར་རོ། །
དེ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དྲི་མ་མེད་པའི་འོད་ཟེར་འབར་བ་གསེར་གྱི་ཁ་དོག་ཅན་དཔུང་པ་བརྐྱང་སྟེ། ཕྱག་གཡས་པ་རིག་སྔགས་འཆང་གི་སྤྱི་བོར་འཇོག་ཅིང་ལེགས་སོ་ཞེས་བྱ་བ་བྱིན་
<pb id="106.225a"/>
ནས་དབུགས་འབྱིན་པར་མཛད་དེ། རིག་སྔགས་འཆང་ལེགས་སོ་ལེགས་སོ། །འདི་ནི་སངས་རྒྱས་བཅོམ་ལྡན་འདས་ཀྱི་སྙིང་པོ་གསང་བ་བཟླས་བརྗོད་ཀྱི་ཆོ་ག་མཆོད་པའི་མཆོག་ཡིན་ནོ། །འདི་ནི་འཕགས་པ་སྤྱན་རས་གཟིགས་ཀྱི་
དབང་ཕྱུག་གི་སྙིང་པོ་གསང་བ་ཅེས་པའི་དཀྱིལ་འཁོར་དོན་ཡོད་ཞགས་པ་པད་མ་གཙུག་ཏོར་གྱི་སྙིང་པོ་ཡང་དག་པའོ། །རིག་སྔགས་འཆང་ཁྱོད་ཀྱིས་དཀྱིལ་འཁོར་མཐའ་དག་རྫོགས་པ་དང་། པད་མ་གཙུག་ཏོར་གྱི་སྙིང་པོའི་ཆོ་ག་ཞིབ་མོ་དང་། 
དོན་ཡོད་ཞགས་པའི་རྣམ་པར་སྤྲུལ་པ་གྲུབ་ཀྱིས། རིག་སྔགས་འཆང་བའི་སངས་རྒྱས་ཀྱི་ཞིང་དུ་སོང་ལ་སངས་རྒྱས་ཀྱི་མཛད་པ་གྱིས་ཤིག །ༀ་ཨ་མོ་གྷ་མ་ཎི་པད་མེ། གཟུངས་ཀྱི་སྙིང་པོ་ཡི་གེ་བརྒྱད་པ་འབུམ་བཟླས་བརྗོད་བྱས་ན་ལུས་
ཤིན་དུ་ཡོངས་སུ་དག་ཅིང་དྲི་མ་མེད་པར་འགྱུར་བཟླས་བརྗོད་བྱས་པ་ཙམ་གྱིས་ནོར་བུ་རིན་པོ་ཆེ་མེ་ཤེལ་ལྟར་ཕྱི་ནང་ཤིན་དུ་ཡོངས་སུ་དག་པ་སྟེ། དེ་ལྟར་རིག་སྔགས་འཆང་ལུས་ཡོངས་སུ་དག་པར་འགྱུར། ས་བརྒྱད་པ་ལ་གནས་པར་
འགྱུར། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་རང་གི་ལུས་ཡོངས་སུ་དག་པ་རང་གི་གཟུགས་ཀྱི་ངོ་བོར་སྟོན་ཅིང་། རིག་སྔགས་འཆང་གི་མདུན་དུ་གནས་པ་ལ་རིག་སྔགས་འཆང་ཡང་
དག་པར་དབུགས་འབྱིན་པར་མཛད་དེ། ཕྱག་གཡས་པ་མགོ་བོའི་སྤྱི་བོར་འཇོག་པ་མཛད། ལེགས་སོ་ཞེས་བྱ་བ་ཡང་སྦྱིན་པར་མཛད་དེ། རིག་སྔགས་འཆང་ལེགས་སོ་ལེགས་སོ། །རིག་སྔགས་འཆང་ཁྱོད་ལྷག་པའི་བསམ་པ་དགའ་བ་
ལ་ཞུགས་སོ། །རིག་སྔགས་འཆང་སངས་རྒྱས་ཀྱི་ཞིང་མཉམ་པར་འབྲེལ་པའི་འཇིག་རྟེན་རྣམ་པར་ལྟ་བར་ཚུར་ཤོག །དེར་ཁྱོད་ཀྱིས་སངས་རྒྱས་ཀྱི་མཛད་པ་བྱེད་པར་འགྱུར་རོ། །ཁྱོད་ཀྱིས་དོན་ཡོད་ཞགས་པ་པད་མའི་གཙུག་ཏོར་གྱི་སྙིང་པོ་
དཀྱིལ་འཁོར་གསང་བ་གྲུབ་ཀྱིས་འཇིག་རྟེན་དང་། །འཇིག་རྟེན་ལས་འདས་པའི་སྒྲུབ་པ་དམ་པ་བྱ་བ་ཐམས་ཅད་གྱིས་ཤིག། ༀ་པད་མ་ལོ་ཙ་ནེ་ཧཱུ་རུ་ཧཱུྃ། གཟུངས་སྔགས་ཡི་གེ་དགུ་པ་འབུམ་བཟླས་བརྗོད་བྱས་ན་ས་དགུ་པ་ལ་གནས་པར་
<pb id="106.225b"/>
འགྱུར། འཕགས་པ་སྤྱན་རས་གཟིགས་དབང་ཕྱུག་གི་སྲས་ཀྱི་གཙོ་བོར་འགྱུར། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱེ་བ་ཁྲག་ཁྲིག་དགུ་བཅུ་རྩ་དགུ་དག་རིག་སྔགས་འཆང་ལ་མངོན་སུམ་
དུ་སྟོན་ཅིང་། །སངས་རྒྱས་ཀྱི་ཡུལ་རྣམ་པར་སྤྲུལ་པ་སྣ་ཚོགས་སྟོན་པར་བྱེད། རིག་སྔགས་འཆང་གི་སྤྱི་བོར་ཐམས་ཅད་ཀྱི་ཕྱག་འཇོག་པར་མཛད་དེ་ལེགས་སོ་ཞེས་བྱ་བ་ཡང་སྦྱིན་པར་མཛད་དེ། རིག་སྔགས་འཆང་ཆེན་པོ་ལེགས་
སོ་ལེགས་སོ། །ཁྱོད་ཀྱིས་ངལ་ཞིང་སྦྱངས་པའི་ལས་ལེགས་པར་བསྒྲུབ་པར་བྱས་སོ། །ཁྱོད་ཀྱིས་འཇིག་རྟེན་པ་དང་འཇིག་རྟེན་ལས་འདས་པ་སངས་རྒྱས་ཉིད་དུ་བསྒྲུབ་པ་གྲུབ་སྟེ། དོན་ཡོད་ཞགས་པའི་དཀྱིལ་འཁོར་གྱི་ཆོ་
ག་ཞིབ་མོར་བསྒྲུབ་པ་དང་། མདོ་སྡེ་དང་ལུང་དང་བཅས་པ་བསྒྲུབ་པ་དང་། འཇིག་རྟེན་གྱི་འདྲེན་པས་བསྟན་པ་གང་ཡིན་པ་དེ་དག་གྲུབ་པ་ཡིན་ནོ། །ཨོཾ་པད་མོ་ཥྞཱི་ཥ་བི་མ་ལེ་ཧཱུྃ་ཕཊ། གསང་སྔགས་ཡི་གེ་བཅུ་པ་འབུམ་བཟླས་བརྗོད་
བྱས་ན་ཕྱིར་མི་ལྡོག་པར་གྱུར་ནས་ས་བཅུ་ལ་གནས་པར་འགྱུར་ཞིང་། ལྷ་དང་མིའི་སྐྱེ་དགུ་དག་འདི་ནི་དེ་བཞིན་གཤེགས་པའོ་ཞེས་བརྗོད་ལ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པར་འགྱུར། 
དོན་ཡོད་ཞགས་པ་པད་མའི་གཙུག་ཏོར་གྱི་འཁོར་ལོས་སྒྱུར་བར་འགྱུར་ཏེ་ཐེ་ཚོམ་མི་བྱའོ། །གསང་སྔགས་ཡི་གེ་བཅུ་པའི་སྒྲུབ་པ་དེ་ཁོ་ན་ཉིད་ཀྱིས་དངོས་གྲུབ་བླ་ན་མེད་པ་འདི་ནི་དོན་ཡོད་ཞགས་པའི་སྙིང་པོ་རྣམ་པར་སྤྲུལ་པ་
བཟླས་བརྗོད་ཙམ་གྱིས་འགྲུབ་པ་ཡིན་ཏེ། བདག་གིས་སྔར་བསྟན་པ་ཐམས་ཅད་ལ་ལྷག་པར་ཞེན་པ་གཙང་མ། གཙང་སྦྲ་སྤྱོད་པ། གོས་གཙང་མ་བགོས་པ། བྱམས་པའི་སེམས་དང་། སྙིང་རྗེ་སྐྱེས་པ། བདེན་པར་སྨྲ་བ། བླ་མ་ལ་གུས་
པ། དཀོན་མཆོག་གསུམ་ལ་དད་པ་ཆེ་བ། བླ་མ་དང་སློབ་དཔོན་ལ་རྟག་ཏུ་མཆོད་པ་བྱེད་པ་འདི་ནི་བཟླས་བརྗོད་ཀྱི་ཆོ་ག་ཡིན་ཏེ། སངས་རྒྱས་ཀྱི་བྱང་ཆུབ་བླ་ན་མེད་པར་བསྟན་ཏོ། །ས་བཅུ་པའི་གཟུངས་ཕན་ཡོན་དང་རྟོག་པ། རྫོགས་སྷོ།།  །།
<pb id="106.226a"/>
<sutra id="J821"/><head n="1" t="འཕགས་པ་དོན་ཡོད་ཞགས་པའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་པ་ཞེས་བྱ་བའི་གཟུངས།" st="ཨཱརྱ་ཨ་མོ་གྷ་པཱ་ཤ་པཱ་ར་མི་ཏ་ཥ་ཊ་པ་རི་པཱུ་ར་ཡ་ནཱ་མ་དྷཱ་ར་ཎཱི།"/><bampo n="821.1" zh="97.1"/>རྒྱ་གར་སྐད་དུ། ཨཱརྱ་ཨ་མོ་གྷ་པཱ་ཤ་པཱ་ར་མི་ཏ་ཥ་ཊ་པ་རི་པཱུ་ར་ཡ་ནཱ་མ་དྷཱ་ར་ཎཱི། བོད་སྐད་དུ། འཕགས་པ་དོན་ཡོད་ཞགས་པའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་པ་ཞེས་བྱ་བའི་གཟུངས། སངས་རྒྱས་དང་
བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །དུས་གསུམ་དུ་གཤེགས་ཤིང་བཞུགས་པའི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་
པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་ཨ་མོ་གྷ་པཱ་ཤ་མ་ཧཱ་དཱ་ན་པཱ་ར་མི་ཏཱ་པཱ་རི་པཱུ་ར་ཡ་ཧཱུྃ། ད་ར་ད་ར། བི་བི་དྷ་ར། བི་ཙི་ཏྲཻ། སརྦ་སཏྭཱ་ཨུ་པ་བྷོ་ག །སརྦ་ཏ་ཐཱ་ག་ཏ། མ་ཧཱ་དཱ་ན་པཱུ་ཛ་མེ་གྷ་པྲ་བརྟ་ཡ། ཏ་ར་ཏ་
ར། ཏ་ར་ཡ་མ་ཧཱ་པད་མ་མ་ཎི་ཧཱུྃ་ཕཊ་སྭཱ་ཧཱ། འདི་ནི་དོན་ཡོད་པའི་ཞགས་པའི་སྦྱིན་པའི་ཕ་རོལ་ཏུ་ཕྱིན་པའི་སྙིང་པོ་ཆེན་པོ་སྟེ། གང་གིས་ཡུངས་འབྲུ་ཙམ་གྱི་སྦྱིན་པ་ཡང་བྱིན་ཏེ་དྲན་པ་ཙམ་གྱིས་ལན་བདུན་བཟླས་བརྗོད་བྱས་ན་མཆོད་སྦྱིན་
ཆེན་པོ་རྣམ་པར་འཕྲུལ་པ་ཆེན་པོ་ཤིན་དུ་རྒྱས་པ་ཆེན་པོའི་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་
ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་ཨ་མོ་གྷ་ཤཱི་ལ། སྃ་བྷ་ར་སྃ་བྷ་ར། བྷ་ར་བྷ་ར། མ་ཧཱ་ཤུད་དྷ་ས་ཏྭ་པད་མ་བྷི་བྷཱུ་ཥི་ཏ་བྷུ་ཛ། དྷ་ར་དྷ་ར། ས་མན་ཏ་ཨ་བ་ལོ་ཀི་ཏེ་ཧཱུྃ་ཕཊ་
སྭཱ་ཧཱ། གཟུངས་འདི་གསོ་སྦྱོང་གི་ཡན་ལག་བརྒྱད་བཟུང་ནས་བསྙུང་བར་གནས་པ་བྱས་ཏེ་མི་སྨྲ་བར་ལན་ཉི་ཤུ་རྩ་གཅིག་ཏུ་དྲན་པས་བརྗོད་པར་བྱའོ། །དེ་ནས་དོན་ཡོད་པའི་ཞགས་པའི་སྙིང་པོ་བཟླས་བརྗོད་བྱའོ། །བཟླས་བརྗོད་
བྱས་པ་ཙམ་གྱི་མོད་ལ་ཚུལ་ཁྲིམས་དག་པ་ཆེན་པོ་དང་ལྡན་པར་འགྱུར་རོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། །ཚུལ་ཁྲིམས་ཀྱི་དྲི་ཞིམ་པོ་མང་པོ་ལུས་ལ་འབྱུང་ཞིང་། ཕྱོགས་བཅུའི་འཇིག་རྟེན་དུ་
<pb id="106.226b"/>
གྲགས་པར་འགྱུར་རོ། །གང་ཞིག་ཉི་མ་རེ་རེ་ཞིང་གཟུངས་འདི་དྲན་པར་བྱེད་ན་དེ་ནི་རྟག་ཏུ་ཚུལ་ཁྲིམས་ཡོངས་སུ་དག་པར་འགྱུར་རོ། །དགེ་སློང་གང་ལ་ལ་ཞིག་ཚུལ་ཁྲིམས་ཞིག་ཅིང་ཉམས་པར་གྱུར་པས་བསྙུང་བར་གནས་པ་བྱས་ཏེ། གཟུངས་
འདི་བཟླས་བརྗོད་བྱས་པ་ཙམ་གྱི་མོད་ལ་ཚུལ་ཁྲིམས་ཡོངས་སུ་དག་པར་འགྱུར་ཞིང་། ཚུལ་ཁྲིམས་མང་པོ་དང་ལྡན་པར་འགྱུར་རོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་
སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་ཨ་མོ་གྷ་ཀྵཱན་ཏི་སརྦ་བོ་དྷི་ས་ཏྭ་ཀྵ་མ་ཎི། ཀྵ་ཎ་ཀྵ་ཎ་མ་ཧཱ་མཻ་ཏྲི་ཀུ་རུ་ཎ། སརྦ་སཏྭ་བད་ས་ལ། མ་ཧཱ་ཀཱ་རུ་ཎི་ཀ །སརྦ་
སཏྭ་ཀྵ་མི་ཎི་ཧཱུྃ་ཕཊ་སྭཱ་ཧཱ། གཟུངས་འདི་དྲན་པས་སེམས་ཅན་དུ་གྱུར་པ་ཐམས་ཅད་ལ་བཟོད་པ་དང་། བཟོད་པ་ཆེན་པོ་དང་། སྙིང་བརྩེ་བ་དང་། སྙིང་རྗེ་ཆེན་པོ་དང་ལྡན་པའི་སེམས་ཀྱིས་མཉམ་པར་གནས་པ་དང་། བྱོལ་སོང་གི་སྐྱེ་
གནས་སུ་གཏོགས་པའི་རི་དགས་དང་། བྱ་དང་། ལྟོས་འགྲོ་ལ་སོགས་པ་གང་དག་འདས་པ་གང་ཡིན་པ་དང་། གནས་པ་གང་ཡིན་པ་དང་། སྐྱེ་བར་འགྱུར་བ་གང་ཡིན་པ་དེ་དག་རྣམས་ལ་སྙིང་བརྩེ་བའི་ཕྱིར་གང་ལ་ལ་ཞིག་གཟུངས་
འདི་དྲན་པས་བཟོད་པའི་མཆོག་སྒོམ་པར་བྱེད་ན་དེ་སེམས་ཅན་དམྱལ་བ་དང་། ཡི་དགས་དང་། དུད་འགྲོ་ཐམས་ཅད་ལས་ཡོངས་སུ་ཐར་བར་འགྱུར་ཞིང་། སྐྱེ་བོའི་ཚོགས་མང་པོ་སྡུག་བསྔལ་ལ་གནས་པ་རྣམས་ལས་རྣམ་པར་
གྲོལ་བར་འགྱུར་རོ། །ནམ་སངས་རྒྱས་ཀྱི་ཞིང་ཡོངས་སུ་དག་པ་ལ་གནས་པར་གྱུར་གྱི་བར་དུ་བཟོད་པའི་ཕ་རོལ་དུ་ཕྱིན་པ་ཡོངས་སུ་རྫོགས་པར་འགྱུར་རོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་
ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་མ་ཧཱ་བཱིརྱ་ཨ་མོ་གྷ་བི་ལོ་ཀི་ཏེ། བ་ར་བ་ར། དྲི་ཌྷ་བཱིརྱ་མ་ཧཱ་བ་ལ། བ་ལ་བ་ལ། མ་ཧཱ་བོ་དྷྱྃ་ག །བ་ལ།
<pb id="106.227a"/>
བོ་དྷ་ནི་ཧཱུྃ་ཕཊ་སྭཱ་ཧཱ། གཟུངས་འདི་དུས་རྟག་ཏུ་དྲན་པའམ། ཡོངས་སུ་དག་ཅིང་སྤྲོ་བའི་ཡིད་ཀྱིས་དྲན་པ་ཙམ་གྱི་མོད་ལ་བརྩོན་འགྲུས་ཀྱི་ཕ་རོལ་དུ་ཕྱིན་པ་ཡོངས་སུ་དག་པར་འགྱུར་རོ། །གང་འདི་ཡིད་ལ་བྱེད་པ་དང་ལྡན་པས་དགེ་བ་སྣ་
འགའ་ཙམ་བྱས་པ་ཡང་དཔག་ཏུ་མེད་པ་བྱས་པར་འགྱུར། སྟོབས་དང་ལྡན་པར་འགྱུར། མྱུར་བར་འགྱུར་རོ། །བྱང་ཆུབ་ཀྱི་སྙིང་པོ་ལ་འདུག་གི་བར་དུ་བརྩོན་འགྲུས་ཉམས་པར་མི་འགྱུར། བརྩོན་འགྲུས་ཀྱི་ཕ་རོལ་དུ་ཕྱིན་པ་དང་ནམ་ཡང་མི་འབྲེལ་
བར་འགྱུར། བརྩོན་པ་ཆེན་པོར་འགྱུར་རོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་
ཕྱག་འཚལ་ལོ། །ཨོཾ་སརྦ་ཏ་ཐཱ་ག་ཏ་མ་ཧཱ་ཨ་མོ་གྷ་ཀཱ་རུ་ཎ། དྷྱཱ་ན། ས་མཱ་དྷི། སརྦ་བི་མོ་ཀྵ། ཨ་པྲ་ཀམ་པྱ་ཀ །ཙུ་རུ་ཙུ་རུ་ཧཱུྃ་ཕཊ་སྭཱ་ཧཱ། གཟུངས་འདི་འཕགས་པ་སྤྱན་རས་གཟིགས་དབང་ཕྱུག་གི་དྲུང་དུ་ཡིད་ལ་བྱེད་པས་རྩེ་གཅིག་ཏུ་དྲན་
པར་བྱས་ན་དྲན་པ་ཙམ་གྱི་མོད་ལ་བསམ་གཏན་གྱི་ཕ་རོལ་དུ་ཕྱིན་པ་ཡོངས་སུ་རྫོགས་པར་འགྱུར་རོ། །གཞན་ཡང་ཏིང་ངེ་འཛིན་སྟོང་ཕྲག་བརྒྱ་སོ་སོར་རབ་ཏུ་ཐོབ་པར་འགྱུར་རོ། །སངས་རྒྱས་ཀྱི་ཞིང་ཐམས་ཅད་དུ་ཞུགས་པར་འགྱུར་རོ། །
བཟླས་བརྗོད་བྱས་པ་ཙམ་གྱི་མོད་ལ་ཏིང་ངེ་འཛིན་ཐམས་ཅད་ལ་དབང་བྱེད་པར་འགྱུར་རོ། །དུས་གསུམ་གྱི་དེ་བཞིན་གཤེགས་པ་ཐམས་ཅད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ། 
འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཨོཾ་ཨ་མོ་གྷ་མ་ཧཱ་པྲཛྙཱ་པཱ་ར་མི་ཏཱ་ཨ་བ་བྷཱ་ས་སྭ་བྷཱ་བ། ས་མྃ་ཏ་སྥ་ར་ཎ། བུད་དྷི། པྲ་ས་ར་པྲ་ས་ར། ས་མན་ཏ་བུད་དྷི། ཨ་བ་ལོ་ཀི་ཏེ། བྷ་ག་བཱན་པྲཛྙཱ་ཨ་བ་ལོ་ཀི་ཏེ་ཙཀྵུ་ཥཱ་མ་ཧཱ་
པྲཛྙཱ། བ་ར་ད་མཱ་ཎི་མ་ཧཱ་པྲཛྙཱ། པད་མ་དྷ་རི་ཎ་བྷུ་ཛེ་ཧཱུྃ་ཕཊ་སྭཱ་ཧཱ། གཟུངས་འདི་དྲན་པ་ཙམ་གྱི་མོད་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་འགྱུར་རོ། །ཐབས་དང་ཤེས་རབ་སྣ་ཚོགས་ཀྱི་དགེ་བའི་བློ་ཆེན་པོ་རབ་ཏུ་འཕེལ་
<pb id="106.227b"/>
བར་འགྱུར་རོ། །རྟག་ཏུ་རྒྱུན་མི་འཆད་པར་ཕ་རོལ་དུ་ཕྱིན་པ་བཅུའི་བློ་དང་ལྡན་པར་འགྱུར་རོ། །ཕྱོགས་བཅུའི་དེ་བཞིན་གཤེགས་པ་ཐམས་ཅད་དང་། འདས་པ་དང་། མ་འོངས་པ་ན་འབྱུང་བར་འགྱུར་བའི་དེ་བཞིན་གཤེགས་པ་ཐམས་ཅད་ཡིད་
ལ་བྱེད་ཅིང་། སངས་རྒྱས་རྗེས་སུ་དྲན་པའི་ཤེས་རབ་ཀྱི་བློ་དང་རབ་ཏུ་ལྡན་པར་འགྱུར་རོ། །ལན་འགའ་ཡང་ཕ་རོལ་ཏུ་ཕྱིན་པ་དྲུག་དང་འབྲལ་བར་མི་འགྱུར་རོ། །སྦྱིན་པ་དང་ཚུལ་ཁྲིམས་དང་། བཟོད་པ་དང་། བརྩོན་འགྲུས་དང་། བསམ་
གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཡོངས་སུ་ཉམས་པར་མི་འགྱུར་རོ། །བྱང་ཆུབ་ཏུ་མངོན་པར་རྫོགས་པར་སངས་རྒྱས་ཀྱི་བར་དུ་ནམ་ཡང་རྨོངས་པར་མི་འགྱུར་རོ། །ཆོས་ཐམས་ཅད་ཀྱི་དེ་བཞིན་ཉིད་ལ་ཡང་དག་པར་རྗེས་
སུ་སོང་བ་ཞེས་བྱ་བའི་དེ་ཁོ་ན་ཉིད་དང་རབ་ཏུ་ལྡན་པར་འགྱུར་རོ། །བློ་གྲོས་དཔག་ཏུ་མེད་པ་དང་ལྡན་པ་ཕུན་སུམ་ཚོགས་པར་འགྱུར་རོ། །ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་རབ་ཏུ་དགོངས་པར་འགྱུར་རོ། །བྱང་ཆུབ་སེམས་
དཔའ་ཐམས་ཅད་རྗེས་སུ་སེམས་པར་འགྱུར་རོ། །འཕགས་པ་དོན་ཡོད་པའི་ཞགས་པའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་པའི་གཟུངས་ཆེན་པོ། རྫོགས་སྷོ།།  །།པཎ་ཌི་ཏ་མཉྫུ་ཤྲཱི་ཝརྨ་དང་། ལོཙྪ་བ་བློ་ལྡན་ཤེས་
རབ་ཀྱིས་བསྒྱུར་ཏེ་གཏན་ལ་ཕབ་པའོ། །ལོ་ཚ་བ་ཆོས་ཀྱི་ཤེས་རབ་ཀྱིས་ཀྱང་བསྒྱུར་ཏེ་གཏན་ལ་ཕབ་པ།།  །།<sutra id="J822"/><head n="1" t="འཕགས་པ་ཀུན་དུ་བཟང་པོ་ཞེས་བྱ་བའི་གཟུངས།" st="ཨཱརྱ་ས་མན་ཏ་བྷ་དྲ་ནཱ་མ་དྷཱ་ར་ཎཱི།"/><bampo n="822.1" zh="97.1"/>རྒྱ་གར་སྐད་དུ། ཨཱརྱ་ས་མན་ཏ་བྷ་དྲ་ནཱ་མ་དྷཱ་ར་ཎཱི། བོད་སྐད་དུ། འཕགས་པ་ཀུན་དུ་བཟང་པོ་ཞེས་བྱ་བའི་
གཟུངས། སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཕུང་པོའི་རི་ལ། དགེ་སློང་བརྒྱད་སྟོང་གི་དགེ་འདུན་ཆེན་པོ་དང་། 
བྱང་ཆུབ་སེམས་དཔའ་བྱེ་བ་ཁྲག་ཁྲིག་འབུམ་ཕྲག་དགུ་བཅུ་རྩ་དགུ་དང་ཐབས་གཅིག་ཏུ་བཞུགས་ཏེ། གནས་གཙང་མའི་རིས་ཀྱི་ལྷའི་བུ་འབུམ་ཕྲག་དུ་མས་ཡོངས་སུ་བསྐོར་ཅིང་མདུན་གྱིས་བལྟས་ནས་ཆོས་སྟོན་ཏོ། །དེ་ནས་བྱང་
<pb id="106.228a"/>
ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་
བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་དག་ནི་བདག་གིས་དེ་བཞིན་གཤེགས་པ་ཟླ་བ་བླ་མའི་འོད་ལས་བླངས་པ་ཀུན་དུ་བཟང་པོའི་གཟུངས་ཡང་དག་པར་སྟོན་པར་འཚལ་ཏེ། གཟུངས་དེ་ཐོས་
མ་ཐག་ཏུ་བྱང་ཆུབ་སེམས་དཔའི་ཐེག་པ་པ་རྣམས་ཕྱིར་མི་ལྡོག་ཅིང་མྱུར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ། །ལས་ཀྱི་སྒྲིབ་པ་ཐམས་ཅད་ཀྱང་སེལ་ཏོ། །ལོངས་སྤྱོད་ཆེན་པོ་ཕུན་
སུམ་ཚོགས་པ་ཡང་ཡོངས་སུ་འཛིན་ཏོ། །ལུས་རྣམ་པར་དག་པ་ཡང་འཐོབ་བོ། །ངག་རྣམ་པར་དག་པ་ཡང་འཐོབ་བོ། །སེམས་རྣམ་པར་དག་པ་ཡང་འཐོབ་བོ། །ཕ་རོལ་ཏུ་ཕྱིན་པ་རྒྱ་མཚོ་ཐམས་ཅད་ཀྱང་ཡོངས་སུ་རྫོགས་པར་
བགྱིད་དོ། །གཟུངས་རྒྱ་མཚོ་ཐམས་ཅད་ཀྱང་འཐོབ་བོ། །དེ་བཞིན་གཤེགས་པ་མཐོང་བ་ཐམས་ཅད་ཀྱང་མཉེས་པར་བགྱིད་དོ། །བཅོམ་ལྡན་འདས་བདག་གིས་གཟུངས་འདི་ཐོས་མ་ཐག་ཏུ་མི་སྐྱེ་བའི་ཆོས་ལ་བཟོད་པ་ཐོབ་པར་
གྱུར་ཏོ། །དཔའ་བར་འགྲོ་བའི་ཏིང་ངེ་འཛིན་ཀྱང་ཐོབ། རིན་ཆེན་ཕྱག་རྒྱའི་ཏིང་ངེ་འཛིན་ཀྱང་ཐོབ། འབར་བའི་སྒྲོན་མའི་ཏིང་ངེ་འཛིན་ཀྱང་ཐོབ། རྒྱ་མཚོ་ཕྱག་རྒྱའི་ཏིང་ངེ་འཛིན་ཀྱང་ཐོབ། རྡོ་རྗེ་དཀྱིལ་འཁོར་གྱི་ཏིང་ངེ་འཛིན་
ཀྱང་ཐོབ། །མི་ཟད་པའི་ཟ་མ་ཏོག་གི་ཏིང་ངེ་འཛིན་ཀྱང་ཐོབ། །སྒྱུ་མ་ལྟ་བུའི་ཏིང་ངེ་འཛིན་ཀྱང་ཐོབ། །ཕྱོགས་བཅུ་རྒྱས་པར་འགེངས་པའི་ཏིང་ངེ་འཛིན་ཀྱང་འཐོབ་སྟེ། བཅོམ་ལྡན་འདས་དེ་ལ་སོགས་པ་ཏིང་ངེ་འཛིན་བྱེ་བ་ཁྲག་ཁྲིག་
འབུམ་ཕྲག་གང་གཱའི་ཀླུང་གི་བྱེ་མ་སྙེད་བདག་ལ་མངོན་སུམ་དུ་གྱུར་ཏོ། །བཅོམ་ལྡན་འདས་དེས་ན་བདག་ད་ལྟར་དྲན་པ་འདི་ལྟ་བུ་དང་ལྡན། བློ་གྲོས་འདི་ལྟ་བུ་དང་ལྡན། ཆགས་པ་མ་མཆིས་པའི་ཡེ་ཤེས་འདི་ལྟ་བུ་དང་ལྡན་ཞིང་། མཐོང་བ་
<pb id="106.228b"/>
དང་ཐོས་པ་དང་བསྙེན་བཀུར་བགྱིས་པ་དོན་མཆིས་པར་གྱུར་ཏེ། བཅོམ་ལྡན་འདས་བདག་ཐོས་པ་དོན་མཆིས། གཟུངས་འདི་ཐོས་པ་དོན་མཆིས་ན། བཅོམ་ལྡན་འདས་ཀྱིས་གནང་བར་མཛད་ཅིང་། འཁོར་བཞི་པོ་དེ་ཡང་ཡོངས་སུ་དགོད་དུ་
གསོལ། །བཅོམ་ལྡན་འདས་ཀྱིས་བཀའ་སྩལ་པ། སེམས་ཅན་དག་པ་དེའི་དུས་ལ་བབ་པར་ཤེས་ན་སྨྲོས་ཤིག །དེ་བཞིན་གཤེགས་པས་འཁོར་བཞི་པོ་འདི་བྱིན་གྱིས་བརླབས་ཟིན་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་
འཕགས་པ་སྤྱན་རས་གཟིགས་དབང་ཕྱུག་གིས་སྐད་ཅིག་ཐང་ཅིག་ཡུད་ཙམ་དེ་ཉིད་ལ་རྡོ་རྗེའི་དཀྱིལ་འཁོར་གྱི་ཏིང་ངེ་འཛིན་ལ་སྙོམས་པར་ཞུགས་ནས་གཟུངས་འདི་སྨྲས་སོ། །དཀོན་མཆོག་གསུམ་ལ་ཕྱག་འཚལ་ལོ། །བྱང་ཆུབ་
སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །ཏདྱ་ཐཱ། ཁ་ག་མེ་ཁ་ག་མེ། ཙཀྵུ་ག་བེ། ཤྲོ་ཏྲ་ཁ་བེ། གྷཱ་ན་ཁ་བེ། ཛི་ཧྭཱ་ཁ་བེ། ཀཱ་ཡ་ཁ་བེ། མ་ན་ཁ་བེ། 
ས་ར་ཁ་བེ། ས་ར་ཁ་བེ། ཤཱུན་ཏྲ་ཁ་བེ། ཨ་ན་མིད་ཏ་ཁ་བེ། ཨ་པྲ་ཎི་ཧི་ད་ཁ་བེ། ས་མཱ་དྷི་ཁ་བེ། པཱ་ར་མི་ཏཱ་ཁ་བེ། བོ་དྷི་ཁ་བེ། ས་ར་ས་ར་ས་ར། སརྦ་བུད་དྷ་ཨ་ཥྛི་ཏི། བྷ་ར་བྷ་ར་བྷ་ར། དྷརྨ་ཨ་དྷི་ཏེ། ཀ་ལ་ཀ་ལ་ཀ་ལ། སང་གྷ་དྷི་ཏེ། ན་མོ་
དྭཱ་ན་བ་ཏི་ཎཱྃ། བུད་དྷ་ཀོ་ཊི་ཎཱྃ།   ཨ་དྷིཥྛན་ཏུ་མན།  ཙ་ཏྲ་སྲ་བར་ཤ་དོ་ཨ་ཡུར་བ་ལན་ཙ་ད་དན་དུ།  ཏདྱ་ཐཱ། སུ་ར་བྷི་སུ་ར་བྷི། མ་ཧཱ་སུ་ར་བྷི། མུ་ནི་མུ་ནི། མ་ཧཱ་མུ་ནི། མ་ཏི་མ་ཏི། མ་ཧཱ་མ་ཏི། ན་མོ་རད་ན་ཏྲ་ཡཱ་ཡ། ན་མ་ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། 
བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ས་མྲི་དཱན་དུ་མན།  ས་མན་ཏ་བྷ་དྲ་དྷཱ་ར་ཎཱི་སྭཱ་ཧཱ། གཟུངས་འདི་ཐོས་མ་ཐག་ཏུ་བྱང་ཆུབ་སེམས་དཔའ་བྱེ་བ་ཕྲག་དགུ་བཅུ་རྩ་གཉིས་པོ་དེ་དག་གིས་དཔའ་བར་འགྲོ་བའི་ཏིང་ངེ་འཛིན་ཐོབ་པར་གྱུར་ཏོ། །
བྱང་ཆུབ་སེམས་དཔའ་དཔག་ཏུ་མེད་པ་དག་ནི་གཟུངས་སྣ་ཚོགས་ཐོབ་པར་གྱུར་ཏོ། །གཟུངས་འདིའི་ཆོ་ག་ནི་འདི་ལགས་ཏེ། ནང་པར་ལངས་ནས་ལན་བརྒྱ་རྩ་བརྒྱད་བཟླས་བརྗོད་བགྱིའོ། །ལན་ཉི་ཤུ་རྩ་གཅིག་བཟླས་བརྗོད་བགྱིས་ན་འཕགས་
<pb id="106.229a"/>
པ་སྤྱན་རས་གཟིགས་དབང་ཕྱུག་མཐོང་བར་འགྱུར་རོ། །ཕོངས་པར་གྱུར་པའི་ཚེ་ལན་བདུན་ཡིད་ལ་བགྱིས་ན་ཐར་བར་འགྱུར་རོ། །རིམས་ནད་ཐམས་ཅད་ལ་རྣ་བར་བཟླས་བརྗོད་བགྱིའོ། །རླུང་གིས་ཟིན་ན་མར་དང་འབྲུ་མར་ལ་ལན་ཉི་ཤུ་རྩ་
གཅིག་བཟླས་བརྗོད་བགྱིས་ཏེ་བསྐུ་བར་བགྱིའོ། །སོ་ན་ན་སོ་ཤིང་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ་བཅའ་བར་བགྱིའོ། །རྣ་བ་ན་ན་རས་བལ་གྱི་ས་བོན་འབྲུ་མར་དང་ལྷན་ཅིག་ཏུ་བསྐོལ་བ་ལ་ལན་བདུན་བཟླས་བརྗོད་བགྱིས་ཏེ་ཟངས་
ཀྱི་སྣོད་ཀྱིས་རྣ་བར་བླུགས་པར་བགྱིའོ། །ཀླད་པ་ན་བ་ལ་འབྲུ་མར་རོ། །ལྟོ་ན་བ་ལ་བྱབ་པར་བགྱིའོ། །གདོན་གྱིས་བཏབ་པ་ལ་ཚོན་སྐུད་སྣ་ལྔ་ལ་ལན་བརྒྱ་རྩ་བརྒྱད་བཟླས་ཏེ་མགུལ་དུ་གདགས་སོ། །མཁའ་འགྲོ་མའི་གདོན་གྱིས་
བཏབ་ན་འབྲུ་མར་ལ་ལན་བདུན་བཟླས་ཏེ་གཤིས་ཐམས་ཅད་དུ་བྱུག་གོ། །ནད་ཐམས་ཅད་ལ་བྱབ་པར་བགྱིའོ། །འདི་ནི་སྒྲུབ་པ་མ་མཆིས་པའི་ཆོ་གའོ། །ཇི་སྟེ་སངས་རྒྱས་དང་། བྱང་ཆུབ་སེམས་དཔའ་མཐོང་བ་དང་། གཟུངས་དང་། ཏིང་
ངེ་འཛིན་འཐོབ་པ་དང་། རྫུ་འཕྲུལ་གྱིས་འགྲོ་བ་དང་། མི་སྣང་བར་བགྱི་བ་དང་། མིག་བསྐུ་བ་དང་། ལྡོང་རོས་ལ་སོགས་པ་བསྒྲུབ་པར་འཚལ་ན། དེས་སྐུ་གདུང་དང་བཅས་པའི་མཆོད་རྟེན་དང་སྐུ་གཟུགས་ཀྱི་སྤྱན་སྔར་དཀྱིལ་འཁོར་བགྱིས་ཏེ། 
བུམ་པ་གང་བ་བརྒྱ་རྩ་བརྒྱད་བཞག་ལ། གདུགས་དང་རྒྱལ་མཚན་དང་བ་དན་བྲེས་ཏེ། མེ་ཏོག་སྣ་ཚོགས་ཀྱིས་ཆལ་པར་བཀང་ལ། ཙན་དན་དང་ཨ་ཀ་རུ་དང་ཀུན་དུ་རའི་བདུག་པས་བདུགས་ཏེ། མར་མེ་བརྒྱ་རྩ་བརྒྱད་བུད་ཅིང་མཆོད་པ་ཆེན་པོ་
བགྱིས་ཏེ། ཚངས་པར་སྤྱོད་པ་གཙང་བས་གོས་གཙང་མ་བགོས་ལ་གཟུངས་ཀྱི་གསང་སྔགས་འདི་དག་གིས་མཚམས་གཅད་པར་བགྱིའོ། །ན་མོ་རད་ན་ཏྲ་ཡཱ་ཡ། ན་མོ་ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། ཏདྱ་ཐཱ། 
ཏི་ལི་བན་དྷ་མི། མི་ལི་བན་དྷ་མི། ཙི་ལི་མི་ལི་བན་དྷ་མི། སཱི་མི་བན་དྷ་མི། བདག་གི་མཚམས་ལས་སུ་ཡང་འདའ་བར་མ་གྱུར་ཅིག་སྭཱ་ཧཱ། ཆུ་ལ་ལན་ཉི་ཤུ་རྩ་གཅིག་ཡོངས་སུ་བཟླས་ཏེ་ཕྱོགས་བཅུར་མཚམས་གཅད་པར་བགྱིའོ། །གང་
<pb id="106.229b"/>
གིས་འགུགས་པར་འགྱུར་བའི་གཟུངས་འདི་དག་ཀྱང་ཐོག་མར་བརྗོད་པར་བྱའོ། །ན་མོ་རད་ན་ཏྲ་ཡཱ་ཡ། ན་མོ་ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཙི་ལི་ཙི་ལི། མི་ལི་མི་ལི། ཙི་ལེ་ལི། ཨེ་ཧི་བྷ་ག་བན། 
ཨཱརྱ་ཨ་བ་ལོ་ཀི་ཏེ་ཤྭ་ར་ཡ་སྭཱ་ཧཱ། འདི་ནི་བདག་གི་སྙིང་པོ་བཤད་པ་སྟེ། དེས་བདག་འགུག་པར་འགྱུར་རོ། །དེའི་འོག་ཏུ་ཟླ་བ་ཡར་གྱི་ངོའི་ཚེས་བརྒྱད་ནས་བཟུང་སྟེ་ཉའི་བར་དུ་ལན་བརྒྱ་རྩ་བརྒྱད་བཟླས་བརྗོད་བགྱིས་ཏེ་དུས་གསུམ་དུ་བཟླས་བརྗོད་བགྱི། 
དུས་གསུམ་དུ་ཁྲུས་བགྱི། དུས་གསུམ་དུ་གོས་བརྗེ་བར་བགྱིའོ། །དེ་ནས་ཚེས་བཅྭ་ལྔ་ལ་མཆོད་པ་ཆེན་པོ་བགྱིས་ཏེ་བཟླས་བརྗོད་དཔག་ཏུ་མ་མཆིས་པར་བགྱིའོ། །འོན་ཏང་ནམ་གྱི་གུང་ཐུན་ལ་འཕགས་པ་སྤྱན་རས་གཟིགས་དབང་ཕྱུག་གསེར་གྱི་ཁ་
དོག་གི་ལུས་དང་ལྡན་པ། མཚན་དང་དཔེ་བྱད་བཟང་པོས་ལེགས་པར་བརྒྱན་པ། ལུས་ལས་འོད་ཟེར་བྱེ་བ་སྟོང་འབྱིན་ཅིང་མཆི་བར་འགྱུར་རོ། །དེ་ལ་རིག་སྔགས་འཆང་གིས་སྐྲག་པར་མི་བགྱི་ཞིང་བརྟན་པར་བགྱིས་ན་མཐོང་མ་ཐག་ཏུ་ས་
ཐོབ་པར་འགྱུར་རོ་གཟུངས་དང་ཏིང་ངེ་འཛིན་ཀྱང་ཐོབ་པར་འགྱུར་རོ། །ཤར་ཕྱོགས་སུ་དེ་བཞིན་གཤེགས་པ་མི་འཁྲུགས་པ་མཐོང་བར་འགྱུར་རོ། །ལྷོ་ཕྱོགས་སུ་རིན་ཆེན་ཏོག་དང་། ནུབ་ཕྱོགས་སུ་འོད་དཔག་མེད་དང་། བྱང་ཕྱོགས་སུ་དེ་བཞིན་
གཤེགས་པ་རྔ་སྒྲ་མཐོང་བར་འགྱུར་རོ། །དེ་ལ་སོགས་པ་ཕྱོགས་བཅུའི་དེ་བཞིན་གཤེགས་པ་གྲངས་མེད་དཔག་ཏུ་མེད་པ་དག་རགས་པའི་ཚུལ་གྱིས་མཐོང་བར་འགྱུར་རོ། །འདི་ནས་ཤི་འཕོས་ནས་སངས་རྒྱས་ཀྱི་ཞིང་ཡོངས་སུ་དག་
པ་རྣམས་སུ་སྐྱེ་བར་འགྱུར་ཏེ། ཐམས་ཅད་དུ་ཡང་སངས་རྒྱས་བཅོམ་ལྡན་འདས་རྣམས་མཉེས་པར་བགྱིད་པར་འགྱུར་རོ། །དེ་སྐད་ཅེས་བཀའ་སྩལ་ནས། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་
དབང་ཕྱུག་དང་། བྱང་ཆུབ་སེམས་དཔའ་དེ་དག་དང་། གནས་གཙང་མའི་རིས་ཀྱི་ལྷའི་བུ་རྣམས་དང་། ཐམས་ཅད་དང་ལྡན་པའི་འཁོར་དེ་དང་ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་
<pb id="106.230a"/>
པ་ལ་མངོན་པར་བསྟོད་དོ། །འཕགས་པ་ཀུན་ཏུ་བཟང་པོ་ཞེས་བྱ་བའི་གཟུངས།  རྫོགས་སོྷ།།  །།རྒྱ་གར་གྱི་མཁན་པོ་འཛི་ན་མི་ཏྲ་དང་། དཱ་ན་ཤཱི་ལ་དང་། ཞུ་ཆེན་གྱི་ལོཙྪ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་སྐད་སར་ཆད་ཀྱིས་ཀྱང་བཅོས་
ནས་གཏན་ལ་ཕབ་པ།།  །།<sutra id="J823"/><head n="1" t="འཕགས་པ་ནཱི་ལ་ཀཎ་ཋ་ཞེས་བྱ་བའི་གཟུངས།" st="ཨཱརྱ་ནཱི་ལ་ཀཎ་ཋ་ནཱ་མ་དྷཱ་ར་ཎཱྀ།"/><bampo n="823.1" zh="97.1"/>རྒྱ་གར་སྐད་དུ། ཨཱརྱ་ནཱི་ལ་ཀཎ་ཋ་ནཱ་མ་དྷཱ་ར་ཎཱྀ། བོད་སྐད་དུ། འཕགས་པ་ནཱི་ལ་ཀཎ་ཋ་ཞེས་བྱ་བའི་གཟུངས། དཀོན་མཆོག་གསུམ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་མཐུ་ཆེན་ཐོབ་པ་ལ་ཕྱག་འཚལ་ལོ། །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་
ཕྱག་འཚལ་ལོ། །བདག་ངེས་པར་ཤེས་རབ་ཆེན་པོའི་མིག་ཐོབ་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །བདག་ངེས་པར་སེམས་ཅན་ཐམས་ཅད་ཡོངས་སུ་སྐྱོབ་པར་གྱུར་ཅིག། 
བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་མྱུར་དུ་ཐབས་ལ་མཁས་པ་ཐོབ་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་ཅན་ཁྱོད་ལ་ཕྱག་འཚལ་ལོ། །བདག་
ངེས་པར་མྱུར་དུ་ཤེས་རབ་ཆེན་པོའི་གྲུར་ཞུགས་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་མྱུར་དུ་སྡུག་བསྔལ་གྱི་རྒྱ་མཚོ་ལས་རྒལ་བར་གྱུར་ཅིག །བཙུན་པ་སྤྱན་
རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་རྫུ་འཕྲུལ་གྱི་རྐང་པ་དང་ལྡན་ཞིང་ལམ་མྱུར་དུ་ཐོབ་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །
བདག་ངེས་པར་མྱུར་དུ་མྱ་ངན་ལས་འདས་པའི་རི་ལ་འཛེག་པར་གྱུར་ཅིག །བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་མྱུར་དུ་འདུས་མ་བྱས་ཀྱི་ཁྱིམ་དུ་འཇུག་པར་གྱུར་ཅིག །
<pb id="106.230b"/>
བཙུན་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་ཁྱོད་ལ་ཕྱག་འཚལ་ལོ། །བདག་ངེས་པར་མྱུར་དུ་ཆོས་ཀྱི་སྐུ་དང་གཅིག་པར་གྱུར་ཅིག །གང་གི་ཚེ་བདག་རལ་གྲིའི་རི་ལ་མཆི་བ་ན་རལ་གྲིའི་རི་དེ་རང་སྙིལ་ཞིང་ཞིག་པར་གྱུར་ཅིག །གང་གི་
ཚེ་བདག་མེ་མ་མུར་གྱི་ནང་དུ་མཆི་བ་ན་མེ་མ་མུར་དེ་རང་མེད་པར་གྱུར་ཅིག །གང་གི་ཚེ་བདག་སེམས་ཅན་དམྱལ་བའི་ལམ་དུ་མཆི་བ་ན་སེམས་ཅན་དམྱལ་བ་རྣམས་རང་བཞིན་གྱིས་སྟོངས་པར་གྱུར་ཅིག། གང་གི་ཚེ་བདག་གཤིན་རྗེའི་འཇིག་རྟེན་
དུ་མཆི་བ་ན་ཡི་དགས་རྣམས་རང་ཚིམ་པར་གྱུར་ཅིག །གང་གི་ཚེ་བདག་ལྷ་མ་ཡིན་གྱི་གནས་སུ་མཆི་བ་ན་དེ་དག་གི་སེམས་རང་དུལ་བར་གྱུར་ཅིག །གང་གི་ཚེ་བདག་དུད་འགྲོ་རྣམས་སུ་མཆི་བ་ན་དེ་དག་ཡེ་ཤེས་ཆེན་པོ་རང་ཐོབ་པར་གྱུར་ཅིག །
ན་མོ་རད་ན་ཏྲ་ཡཱ་ཡ། ན་མ་ཨཱ་བ་ལོ་ཀི་ཏཱེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། སརྦ་བན་དྷ་ན། ཚེ་ད་ན།  ཀ་ར་ཡ། སརྦ་བྷ་ས་མུ་དྲོད།  ཚོ་ཥ་ན་ཀ་རཱ་ཡ། སརྦ་བྱཱ་དྷི་པྲ་ཤ་མ་ན་ཀ་རཱ་ཡ། སརྦ་ཨིཏྱུ་པ་ཏྲ་བ། 
བི་ནཱ་ཤ་ན་ཀ་རཱ་ཡ། སརྦ་བྷ་ཡེ་ཥུ་ཏྲ་ཎཱ་ཡ། ཏ་སྱ་ནཱ་མ།  སྐྲིད་ཏྭ། ཨི་དྃ་ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། ཏ་བ་ནཱི་ལ་ཀཎ་ཋ།  ན་མཱ་པ་ར་མ་ཡམ།  ཨ་བར་ཏ་ཡི་ཥུ་མི། སརྦ་ཨརྠ་སཱ་དྷ་ནཱན། ཤུ་བན་ཨ་ཛེ་ཡན།  སརྦ་བུད་དྷ་ནམ།  བྷ་བ་
མཱ་བི་ཤོ་དྷ་གང་།  ཏདྱ་ཐཱ། ཨཱ་ལོ་ཀེ། ཨལོ་ཀེ། ཨ་ལོ་ཀ །ཨ་དྷི་བ་ཏི། ལོ་ཀ་ཏི། ཀྲཱནཏི། ཧྲཱིང་ཧྲཱིད། ཧ་རེ་མ་ཧཱ་བོ་ངྷི་ས་ཧྭ། ཧེ་ཧེ།  མ་ཧཱ་བོ་དྷི་སཏྭ། ཧེ་པྲི་ཡང་བོ་ངྷི་སྭ་ཏྭ།  ཧྲིང་མ་ཧཱ་ཀ་རུ་ཎི་ཀ། ཀུ་རུ་ཀུ་རུ། ཀརྨཱ་སཱ་ངྷ་ཡ། སཱ་ངྷ་ཡ།
བི་དྷྭ་ན། དེ་ཧི་དེ་ཧི།  མེ་རང་ཀཱ་མང་ག་མ། བི་ཏང་ག་མ། སིད་དྷྱ་ཡོ་གི་ཤྭ་ར། དྷུ་རུ་དྷུ་རུ། བེ་ཡན་ཏི།  དྷ་ར་དྷ་ར་དྷཱ་ར་ཎི་ཤྭ་ར། ཙ་ལ་ཙ་ལ། བི་མ་ལ་མུརྟེ། ཨཱརྱ་ཨ་བ་ལོ་ཀི་ཏེ་ཤྭ་ར། ཀྲིཥྞ་ཛི་ན། ཛ་ཊ་མུ་ཨཱ་ལང་ཀི་ཏ། ཤ་རི་རཱ་ལཱམ་བྷ། 
པྲ་ལཱམ་བ། མ་ཧཱ་སིད་དྷྱ་བིད་དྷ།  དྷཱ་ར། བ་ལ་བ་ལ། མ་ཧཱ་བ་ལ། མ་ལ་མ་ལ། མ་ཧཱ་མ་ལ། ཙ་ལ་ཙ་ལ། མ་ཧཱ་ཙ་ལ། ཀྲིཥྞ་བརྞ། ཀྲིཥྞ་བཱཀྵ་ནི་རྒ་ཧེ་པད་མ་ཧ་སྟ། ཙ་ར་ཙ་ར། ནིཤ་ཙ་རེ་ཤྭ་ར་ཀྲཱིཥྞ་སརྦ་ཀྲིད་ཏ་ཡད་ཉ། བ་བྷི་ཏ།  ཨེ་ཧྱེ་ཧི་
<pb id="106.231a"/>
མ་ཧཱ་བི་ར། མ་ཧཱ་བ་ར།  ཧ་མུ་ཁ།  ཏྲི་པུ་ར། ད་ཧ་ནེ་ཤྭ་རེ། ནཱ་ར་ཡ་ཎཱ། རུ་པ་བ་ལ་བེ་ག་དྷ་རི། ཧྱེ་ཧི་ནཱི་ལ་ཀཎ་ཋཱ། ཨེ་ཧྱེ་ཧེ་མ་ཧཱ་ཧཱ་ལ་ཧཱ་ལ། བི་ཥ་ཎི་རྫི་ཏ། ལོ་ཀ་སྱ་རཱ་ག་བི་ཤ་བི་ནཱ་ཤ་ན། རེ་ཤ་བི་ཥ་བི་ནཱ་ཤ་ན། མོ་ཧཱ་བི་ནཱ་ཥ་བི་ནཱ་ཤ་ན།  ཧུ་ལུ་ཧུ་ལུ། མ་
ཧཱ་ཧུ་ལུ་ཧ་རེ། མ་ཧཱ་པད་མ་ནཱ་པཱ། ས་ར་ས་ར། སི་རི་སི་རི། སུ་རུ་སུ་རུ། བུད་དྷྱ། བུད་དྷྱ། བོ་དྷ་ཡ། བོ་དྷ་ཡ། བོ་དྷ་ཡ་མི་ཏེ་ནཱི་ལ་ཀཎ་ཋཱ་ཨེ་ཧྱེ་ཧི། བཱ་མ་སྟི་ཏ། མ་ཧཱ་སིང་ཧ་མུ་ཁ། ཧ་ས་ཧ་ས། མུཉྩ་མུན་ཙ།  མ་ཧ་ད་ཊ་ཧ་ཧ་སམ།  ཨེ་ཧྱེ་ཧི་སིད་དྷ་། 
ཡོ་གཱི་ཤྭ་ར། བྷ་ཎ་བྷ་ཎ་བཱ་ཙ་ན། སྭཱ་དྷ་ཡ་སྭཱ་དྷ་ཡ། བི་དྱན། སྨཱ་ར་སྨཱ་ར་ཏམ་བྷ་ག་བ་ཏ་ན། ལོ་ཀཱ་ནུ་བི་ལོ་ཀི་ཏ་ན། ཏ་ཐཱ་ག་ཏ་ན། དེ་ཧི་དེ་ཧི། མེ་ད་ར།  ཤ་ན་ཀཱ་མ་སྱ། དར་ཤ།  ནམ་པྲ་ཧྲི་ད་ཡ་མ་མན་སྭཱ་ཧཱ། སིད་དྷཱ་ཡ་སྭཱ་ཧཱ། མ་ཧཱ་
སིད་དྷཱ་ཡ་སྭཱ་ཧཱ། སིད་དྷ་ཡེ་གཱི་ཤྭ་རྭ་ཡ་སྭཱ་ཧཱ། ནཱི་ལ་ཀན་ཋཱ་ཡ་སྭཱ་ཧཱ། བ་ར་ཧཱ་མུ་ཁཱ་ཡ་སྭཱ་ཧཱ། སིང་ཧ་མུ་ཁཱ་ཡ་སྭཱ་ཧཱ། མ་ཧཱ་ན་ར་སིང་ཧ་མུ་ཁཱ་ཡ་སྭཱ་ཧཱ། བཛྲ་ཧསྟཱ་ཡ་སྭཱ་ཧཱ། སིད་དྷ་བིདྱ་དྷ་རཱ་ཡ་སྭཱ་ཧཱ། མ་ཧཱ་སིད་དྷ་བི་དྱ་དྷ་རཱ་ཡ་སྭཱ་ཧཱ། 
པད་མ་ཧ་སྟཱ་ཡ་སྭཱ་ཧཱ། ཀྲིཥྞཱ་སརྦ་ཀྲི་ཏ་ཡ་ཛྙོ་དྷ་ར་བི་ཏྭ་ཏྭཱ་སྭཱ་ཧཱ། མ་ཧཱ་མཱ་ལ་མུ་ཀུ་ཊ་དྷ་རཱ་ཡ་སྭཱ་ཧཱ། ཙཀྲ་ཡུ་དྷ་རཱ་ཡ་སྭཱ་ཧཱ། ཤང་ཀ་ཤབ་དྷ་ནི།  བོ་དྷ་ནཱ་ཡ་སྭཱ་ཧཱ། བཱ་མ་སྠིད་ཊ་ཀ་ན་ད་བེ་ཤ་ཀྲིཥྞ་ཛི་ནཱ་ཡ་ལ་སྭཱ་ཧཱ། བྷྱ་ཀྲ་་ཙརྨ་ནི་བཱ་ས་ནཱ་
ཡ་སྭཱ་ཧཱ། ལོ་ཀེ་ཤྭ་རཱ་ཡ་སྭཱ་ཧཱ། མ་ཧཱ་ཡོ་གི་ནཱི་ཤྭ་རཱ་ཡ་སྭཱ་ཧཱ། སརྦ་སིད་དྷེ་ཤྭ་རཱ་ཡ་སྭཱ་ཧཱ། ན་མ་ཨཱརྱཱ་ཨཱ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། སིད་དྷྱན་ཏུ་མེ་མན་ཏྲ་པཱ་ད་ནི་སྭཱ་ཧཱ། འཕགས་པ་ནཱི་ལ་ཀཎ་ཀཎ་
ཋའི་གཟུངས།  རྫོགས་སོྷ།། སྐར་ཞུས།   །།<sutra id="J824"/><head n="1" t="འཕགས་པ་སྤྱན་རས་གཟིགས་དབང་ཕྱུག་ཧ་ཡ་གྲཱི་བའི་གཟུངས།" st="ཨཱརྱ་ཨཱ་བ་ལོ་ཀི་ཏེ་ཤྭ་ར་ཧ་ཡ་གྲཱི་བ་དྷཱ་ར་ཎཱི།"/><bampo n="824.1" zh="97.1"/>རྒྱ་གར་སྐད་དུ། ཨཱརྱ་ཨཱ་བ་ལོ་ཀི་ཏེ་ཤྭ་ར་ཧ་ཡ་གྲཱི་བ་དྷཱ་ར་ཎཱི། བོད་སྐད་དུ། འཕགས་པ་སྤྱན་རས་གཟིགས་དབང་ཕྱུག་ཧ་ཡ་གྲཱི་བའི་གཟུངས། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ། །ན་མོ་རད་ན་ཏྲ་ཡཱ་ཡ། ན་མ་ཨཱརྱ་ཨཱ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎཱི་ཀཱ་ཡ། སརྦ་སཏྭེ་བྷྱཿས་ན་ག་ཏི་ནེ། ན་མཿསརྦ་སཏྭེ་བྷྱཿས་ན། ཨཱ་བ་ཧ་ར་རི་ནི། ན་མཿསརྦ་
<pb id="106.231b"/>
སཏྭ་བྷ་ཡོད་ཏ་ར་ནཱ་ཡ། ན་མཿསརྦ་བ་བྷ་བ། པྲ་ཤ་མ་ན་ཀ་རཱ་ཡ། ན་མཿསརྦ་སཏྭ་བོ་དྷི་ཙི་ཀི་དྷ་ས་ན་ཀ་རཱ་ཡ། ན་མཿསརྦ་བནྡྷ་ནཱ། ཙྪེ་ད་ནཱ་ཀ་རཱ་ཡ། ན་མཿསརྦ་དུཿཁ་པྲ་མོ་ཀྵ་ནཱ་ཀ་རཱ་ཡ། ན་མཿསརྦ་ཨན་ད་ཀ་རཱ་བི་དྷི་མ་ན་ཀ་རཱ་ཡ། ན་མཿ
སརྦ་བི་དྱཱ་རཱ་ཛ། བ་ཤ་པྲཱ་བ་ཏེ་ཡེ། མ་ཧཱ་ཡོ་གཱ་ཡོ་གཱི་ཤྭ་རཱ་ཡ།  ཏ་སྱ་ན་མ་སྐྲི་ཏྭཱི་ཨི་དན་ཨཱ་རྱཱ་ཨཱ་བ་ལོ་ཀི་ཏེ་ཤྭ་ར་མུ་ཁོད་གི་རྞ་རི་ཤི་བིད་དྷ་དཱ། དེ་བ།  ནཱ་ག །ཡཀྵ་རཱཀྵ་ས། ཤཱཀྱ་པྲ་མཱ། ལོ་ཀ་པཱ་ལཱ།  བིཥྞ་མ་ཧེ་ཤྭ་ར། ན་རཱ་ཡ་ན། སྐན་
དྷ་ཀུ་བེ་ར། ཨ་སུ་རེན་དྲ།  མ་ཏྲི་ག་ན།  ན་མ་སྐྲི་ཏན།  བཛྲ་ཁུ་ར་ས་ཧི་ཡ་ན།   ཧ་ཡ་གྲཱི་བན་བྲ་མ།  པ་ར་མ་ཧྲི་ད་ཡ། མ་བརྟ་ཡི་རྟ་ཡི།  ཤྱ་མི། ཨ་བ་པྲ་མེ་ཡཱ་རྟ་ས་ད་ཀན།   ཨ་ས་བ་ཨརྦ་བྷཱུ་ཏ་ན་ན།  སརྦ་བི་གྷྣ་བི་ནཱ་ཡཱ་ཀམ།  ཨ་མོ་
གྷན།  སརྦ་ཀརྨ་ནམ།  བི་ཤཱ་ནན་ཙ།  བི་ནཱ་ཡ་ཀན།  ཏདྱ་ཐཱ། ཨོཾ་ཏ་རུ་ལ།   ཏ་རུ་ལ། བི་ཏ་རུ་ལ།   སརྦ་བ་ཤ་གྷ་ཏ་ཀ །སརྦ་བྷཱུ་ཏ་བི་དྲ་བ་ཀ་ཛྭ་ལི་ཏ། ཨ་ན་ལ། བ་སྤུ་ལིང་ག།   ཨ་ཏ་ཏ་ས། ཀེ་ས་ར། ཨ་ཏོ་པ། པྲ་བི་ཏ་ཀ་ཡམ་བཛྲ་ཁུ་ར་ནིར།  ག་ཏ་ཏི། 
ཙ་ལི་ཏ་བཱ་སུ་དཱ་ཧ་ལ། བཛྲད་ཤྭ་ས་ཧ། ཧི་སི་ཏ་མ་རུ་ཏོ་ཀྵི་ཏ། པྲ་ཤ་མན་ཀ་ར། པ་ར་དུཥྚ་བི་ད་ག་ན། སམ་བ་ཀྵ་ན་ཀ་ར། སམ་བིད་དྷོ་བ་དེ་ཤ་ཀ་ར། པ་རི་མ་ཤཱན་ཏི་ཀ་ར། བུད་དྷ་བུད་དྷ།  བོ་དྷཱ་ཡ་མི་ཏེ། བྷ་ག་བན་ཧ་ཡ་གྲཱི་བ། སརྦ་བིད་
དྱ་ཧྲི་ད་ཡ། མ་བར་རྟ་ཡི།  ཥ་མི་ཁ་ད་ཁ་ད། མ་ཧ་རཽ་ཏྲ། མན་ཏྲ་ན། རཀྵ་རཀྵ། ཨཱད་མ་སྭ་ཧི་ཏཱ་ན་མན་ཏྲ་ན། སིད་དྷ་སིད་དྷ། སརྦ་ཀརྨེ་ཥྱམ། སིད་དྷེ། དེ་ཧི་དེ་ཧི། ཨ་བེ་ཤ་ཨ་བེ་ཤ །པྲ་བེ་ཤ།  པྲ་བེ་ཤ །སརྦ་གྲ་ཧེ་ཤུ། ཨ་པྲ་ཏི་
ཧ་ཏ། དྷུ་ན་དྷུ་ན། བི་དྷུ་ན་བི་དྷུ་ན། མ་ཐཱ་མ་ཐཱ། པྲ་མ་ཐཱ་པྲ་མ་ཐཱ། སརྦ་བ་རོ་པྲ་གྲ་མ། ཀྲིད་ཏ་ཀ་ཁོ་རྡོ། དུར་ལང་གི་ཏ། མུ་ཤི་ཀ །བི་ཤ།  ཀ་ར་བ་ཤ་དྃཥྚ་བི་ཙཱུརྣ་ཡོ་ཨ་བི་ཙཱ་ར་བི་ཤི་ཀ་ར་ན། སིད་དྷ་ཨན་ཛ་ན། ཙ་ཀྵུ་མོ་ཧ་ན། ཙིད་ཏ་
བག་ཤེ་པ་ན་ཀ་ར། ཎི་དཧྱ། ཨ་བ་ར་པྲེ་ཀྵ་ཎ། ཏྲཱ་ས་ཡ་ཏྲཱ་ས་ཡ། མ་ཧཱ་བོ་དྷི་ས་ཏྭ།  རིད་དྷྱ་དྃཥྚ་ཎེ་ན། སརྦ་བཱ་ཡེ་བྷྱཿསཏྭཱ་ནཱྃ།  རཀྵ་རཀྵ། མ་མ་བུད་དྷ།   དྷརྨ།  སྃ་གྷ། ཨ་ནུད་ཛྙཱ་ཏམ།  མེ་ཀརྨ། ཤི་གྲཱང་ཀུ་རུ་ཀུ་རུ་ཕཊ། ཧ་ཡ་གྲཱི་བ་ཕཊ།
<pb id="106.232a"/>
བཛྲ་ཁུ་རཱ་ཡ་ཕཊ། བཛྲ་དྃཥྚྃད་ཀ་ཏ། བྷ་ཡ་བཻ་ར་བཱ་ཡ་ཕཊ། པྲ་ར་ནམ་ཏྲ་ན།  ནཱ་ཤཱ་ནཱ་ཀ་རཱ་ཡ་ཕཊ། བ་ར་དུཥྚ་བིདྷྭ་ག་ན། བམ་བཀྵ་ཎ་ཀ་རཱ་ཡ་ཕཊ། སརྦ་གྲ་ཧོད་སཱ་དྷ་ན་ཀ་རཱ་ཡ་ཕཊ། སརྦ་གྲ་ཧེ་ཤུ་ཨ་པྲ་ཏེ་ཧ་ཏཱ་ཡ་ཕཊ། བ་མུ་ཁཱ་ཡ་
ཕཊ། ཡེ་གེ་ཙིད་ཏ། མ་མ་ཨ་ཧི་ཏེ་ཤི་ན། ཀ་ཡེ་ཀྲ་མིན་ཏི།  མན་ཏ་ཡན་ཏི།  ཡ་མན་ཏི།  ཛུ་ཧྭ་ན་ཏི་ཀཱ་ཁོ་རྡང་ཀུརྦན་ཏི་ཏ་ན་སརྦ་ན་བ་ད་མི་ཁེ་ན། བ་ཀྲིད་ཧཱ་ཡ་ཕཊ། ན་མཿསརྦ་དུཥྚ་གྲཱ་ཧོ་ད། སཱ་དྷ་ནཱ་ཡ། ཧ་ཡ་གྲཱི་བཱ་ཡ། སིད་དྷྱན་ཏུ་མན་ཏྲ་པཱད་སྭ་ཧཱ། 
ༀ་ཨ་མྲི་ཏོད་བྷ་བཱ་ཡ་ཧཱུྃ་ཕཊ་ཕཊ་སྭཱ་ཧཱ། ཨོཾ་ན་མོ་ཧ་ཡཱ་ཡ་སྭཱ་ཧཱ། ཨོཾ་ན་མོ་བི་ཤྭ་མུརྟ་ཡེ་སྭཱ་ཧཱ། ན་མཿསརྦ་སཏྭཱ་ནཱྃ། སིད་དྷྱན་ཏུ་མན་ཏྲཱ་པཱ་དཱ་ཡ་སྭཱ་ཧཱ། འཕགས་པ་སྤྱན་རས་གཟིགས་དབང་ཕྱུག་ཧ་ཡ་གྲཱི་བ་ཞེས་བྱ་བའི་གཟུངས།   རྫོགས་
སྷོ།།  །།<sutra id="J825"/><head n="1" t="འཕགས་པ་མེ་ཁ་ལ་ཞེས་བྱ་བའི་གཟུངས།" st="ཨཱརྱ་མེ་ཁ་ལ་ནཱ་མ་དྷཱ་ར་ཎཱི། བོད་སྐད་དུ།"/> <bampo n="825.1" zh="97.1"/>རྒྱ་གར་སྐད་དུ། ཨཱརྱ་མེ་ཁ་ལ་ནཱ་མ་དྷཱ་ར་ཎཱི། བོད་སྐད་དུ། འཕགས་པ་མེ་ཁ་ལ་ཞེས་བྱ་བའི་གཟུངས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་
ན། བཅོམ་ལྡན་འདས་ཤཱཀྱའི་ཡུལ་སེར་སྐྱའི་གནས་ན། ཤིང་ནྱ་གྲོ་དྷའི་ཀུན་དགའ་ར་བ་ན་བཞུགས་ཏེ། དེའི་ཚེ་གཞོན་ནུ་སྒྲ་གཅན་ཟིན་མལ་ན་ཉལ་བ་ལས་སྲིན་པོ་ཞིག་གིས་དངངས་པར་བྱས་པར་གྱུར་ཏོ། །དེ་ནས་གཞོན་ནུ་སྒྲ་
གཅན་ཟིན་དེ་ཉིད་ཀྱི་མཚན་མོ་འདས་ནས་གཞོན་ནུ་མང་པོ་རྣམས་ཀྱིས་མདུན་དུ་བདར་ཅིང་ཡོངས་སུ་བསྐོར་ཏེ་སེར་སྐྱའི་གནས་ནས་བྱུང་ནས། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་
བོས་ཕྱག་འཚལ་ཏེ། སྤྱན་སྔར་འདུག་ནས་ངུས་སོ། །དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་གཞོན་ནུ་སྒྲ་གཅན་ཟིན་བསྲུང་བའི་ཕྱིར་མེ་ཁ་ལ་ཞེས་བྱ་བའི་རིག་སྔགས་བཤད་ཀྱིས་
ཁྱོད་ཀྱིས་ཟུངས་ཤིག །ལྷའི་ཚོགས་དང་། ཀླུའི་ཚོགས་དང་། གནོད་སྦྱིན་གྱི་ཚོགས་དང་། སྲིན་པོའི་ཚོགས་དང་། ལྷ་མ་ཡིན་གྱི་ཚོགས་དང་། ནམ་མཁའ་ལྡིང་གི་ཚོགས་དང་། མི་འམ་ཅིའི་ཚོགས་དང་། ལྟོ་འཕྱེ་ཆེན་པོའི་ཚོགས་དང་། ཤ་ཟའི་
<pb id="106.232b"/>
ཚོགས་དང་། ཡི་དགས་ཀྱི་ཚོགས་དང་། གྲུལ་བུམ་གྱི་ཚོགས་དང་། སྲུལ་པོའི་ཚོགས་དང་། གཟའི་ཚོགས་དང་། རྒྱུ་སྐར་གྱི་ཚོགས་དང་། གནོད་སྦྱིན་གྱི་སྡེ་དཔོན་ཉི་ཤུ་རྩ་བརྒྱད་དང་། རྒྱལ་པོ་ཆེན་པོ་བཞི་དང་། དྲང་སྲོང་འདོད་ཆགས་དང་བྲལ་བ་
རྣམས་དང་། གངས་ལ་གནས་པ་དང་། ཕྱོགས་བཅུ་ན་འབྱུང་པོ་གང་དག་འཁོད་པ་དང་། སྲིང་མོའི་ཚོགས་དང་། བཱ་ལི་དང་། ཀཱ་ཌ་ལི་དི་དང་། བོ་ད་རི་དང་། གྲོང་རྣ་དང་། ཡིད་བཟངས་དང་། འཕྲོག་མ་ཆེན་མོ་དང་། མ་མོའི་ཚོགས་རྣམས་ང་ལ་ཉོན་ཅིག །
རྒྱ་མཚོའི་འཁོར་གྱི་སྲུངས་མ་ཤར་ཕྱོགས་ཀྱི་ཕྱོགས་ཆ་ན་སྲིན་མོ་འཕྲོག་མ་ཞེས་བྱ་བ་དང་། ལྷོ་ཕྱོགས་ཀྱི་ཕྱོགས་ཆ་ན་སྲིན་མོ་གླང་སྣ་མ་ཞེས་བྱ་བ་དང་། ནུབ་ཕྱོགས་ཀྱི་ཕྱོགས་ཆ་ན་སྲིན་མོ་རལ་པ་ཅན་ཞེས་བྱ་བ་དང་། བྱང་ཕྱོགས་ཀྱི་ཕྱོགས་
ཆ་ན་སྲིན་མོ་སའི་གཙུག་ཅེས་བྱ་བ་སྟེ། སྲིན་མོ་དྲག་མོ་དེ་དག་རེ་རེ་ལ་ཡང་འཁོར་བྱེ་བ་དྲུག་བཅུས་བསྐོར་བ་མེ་ཁ་ལའི་རིག་སྔགས་ལས་བརྗོད་པ་དེ་དག་ཐམས་ཅད་ཀྱིས་བསྲུང་བར་གྱིས་ཤིག །ཏདྱ་ཐཱ། གྷ་ནེ་གྷ་ནེ་གྷ་ནེ་གྷ་ནེ་གྷ་ནེ་གྷ་ནེ་གྷ་ནེ་གྷ་ནེ། 
བ་ཏིར་གྷུ་མེ་གྷུ་མེ་གྷུ་མེ་གྷུ་མེ་གྷུ་མེ་གྷུ་མེ། བ་ཏི། གྷ་རེ་གྷ་རེ་གྷ་རེ་གྷ་རེ་གྷ་རེ། གི་རི་རི་ནི། གྷ་ར་བ་ཏི། སྭ་ར་བ་ཏི། དྷ་ན་པ་ཏི།  སུ་ར་བ་ཏི། ཨ་ཧིང་མེ། བ་ཏི་མ་ཏི། ཨ་བཱ་ཏི། སུ་བཱ་ཏི། བོ་ཧུ་བ་ཏི། ཧ་ལ་ཧ་ལ་ཧ་ལ།  ཧ་ལ་ཧ་ལ་ཧ་ལ་ཧ་ལ། ཧི་ལི་ཧི་ལི།  
ཧི་ལི་ཧི་ལི་ཧི་ལི་ཧི་ལི་ཧི་ལི། ཧུ་ལུ་ཧུ་ལུ་ཧུ་ལུ་ཧུ་ལུ་ཧུ་ལུ་ཧུ་ལུ་ཧུ་ལུ་། ཏི་ལི་ཏི་ལི་ཏི་ལི་ཏི་ལི་ཏི་ལི་ཏི་ལི་ཏི་ལི་། ཧི་ལི་ཧི་ལི། མི་ལི་མི་ལི། པེ་ཏ་མ་བ་ཨ་མ་ནེ། མ་བི་ས་རེ། ཧ་ཧ་ཧི་ཧི། ས་མན་ཏ་ས་རེ། ཨ་ས་མན་ཏ་ས་རེ། པ་རི་ཁ་ས་མེ། 
ཨ་བརྡེ་ས་མན་ཏ་བརྡེ། གྷ་ནེ། མ་ཁ་ལེ། ཀུན་དགའ་བོ་མེ་ཁ་ལ་ཞེས་བྱ་བ་སྟོབས་མོ་ཆེ། རྫུ་འཕྲུལ་དང་ལྡན་མ། བརྩོན་འགྲུས་ཆེན་མོ་འདི་ནི་རིག་སྔགས་འཆང་རྣམས་དང་། འབྱུང་པོ་རྣམས་དང་། རོ་ལངས་རྣམས་ལས་གང་དུ་ཡང་
བཀག་པ་མེད་དེ་ཀུན་དུ་ཐོགས་པ་མེད་པར་འགྲོའོ། །ཀུན་དགའ་བོ་མེ་ཁ་ལ་ཞེས་བྱ་བའི་རིག་སྔགས་འདི་ནི་སེམས་ཅན་རྣམས་ལ་ཕན་པའི་ཕྱིར་དང་། བདེ་བའི་ཕྱིར་དང་། བསྲུང་ཞིང་སྦ་བའི་བར་དུ་བྱ་བའི་ཕྱིར་འདས་པའི་སངས་རྒྱས་
<pb id="106.233a"/>
བཅོམ་ལྡན་འདས་རྣམས་ཀྱིས་གསུངས་སོ། །དྲང་སྲོང་ཆེན་པོ་གཞན་དག་གིས་ཀྱང་སྨྲས་ཏེ། ཀུན་དགའ་བོ་མེ་ཁ་ལའི་རིག་སྔགས་ནི་སེམས་ཅན་རྣམས་ལ་ཕན་པར་བྱེད་དོ། །གང་སུ་དག་སྡིག་པའི་ལས་དང་ལྡན་པ། གཟི་བརྗིད་
འཕྲོག་པ། ས་ལ་གནས་པ་དེ་དག་ཐམས་ཅད་མེ་ཁ་ལའི་རིག་སྔགས་ཐོས་ནས་ཤིན་དུ་སྐྲག་སྟེ་ཕྱོགས་དང་ཕྱོགས་མཚམས་རྣམས་སུ་འགྲོའོ། །ཀུན་དགའ་བོ་མེ་ཁ་ལའི་རིག་སྔགས་ལེགས་པར་བཟུང་བ་བྱས་པ་ལ་ཀུན་ནས་དཔག་
ཚད་བཅུ་གཉིས་སུ་བསྲུང་བ་གྱིས་ཤིག །ཡོངས་སུ་བསྐྱབ་པ་དང་། ཡོངས་སུ་གཟུང་བ་དང་། ཡོངས་སུ་བསྐྱང་བ་དང་། ཞི་བ་དང་། བདེ་ལེགས་སུ་འགྱུར་བར་གྱིས་ཤིག །སངས་རྒྱས་ལ་ཕྱག་འཚལ་ལོ། །ཆད་པ་སྤང་བར་གྱིས་ཤིག །
མཚོན་ཆ་སྤང་བ་དང་། དུག་གཞིལ་བར་གྱིས་ཤིག །མི་མཛའ་བ་ཟློག་པར་གྱིས་ཤིག །མཚམས་གཅད་པར་གྱིས་ཤིག །སྐུད་པས་བཅིང་བར་གྱིས་ཤིག །སྡང་བ་ཐམས་ཅད་ཟློག་པར་གྱིས་ཤིག །མི་དང་མི་མ་ཡིན་པ་སྡིག་པར་བྱེད་པ་
རྣམས་འཚེར་མ་གཞུག་ཅིག །སངས་རྒྱས་ལ་ཕྱག་འཚལ་ལོ། །གསང་སྔགས་ཀྱི་གཞི་རྣམས་གྲུབ་པར་གྱུར་ཅིག་སྭཱ་ཧཱ། དེ་ལ་ཆོ་ག་ནི་དེ་བཞིན་གཤེགས་པ་ལ་ཕྱག་འཚལ་ཏེ། མེ་ཏོག་དང་། བདུག་པ་དག་གསོལ་ནས་སྐུད་པ་བཅིང་བར་བྱ
འོ། །བྱབ་པ་དང་། མཉེ་བ་དང་། ལེགས་པར་ཁྲུས་བྱའོ། །ཆོ་ག་འདིས་གདོན་ཐམས་ཅད་བཟློག་པ་དང་། ནད་ཐམས་ཅད་རབ་ཏུ་ཞི་བར་བྱའོ། །ཏདྱ་ཐཱ། ཏི་ལེ་བེ་ལེ། བི་མ་ལེ། ཏ་མ་ལེ། ཧི་ལི་ནི་རི། སི་རི་མ་ས་ར། རིག་སྔགས་འདི་ནི་ཐོས་གྱུར་
ནས། །ས་རྣམས་ཐམས་ཅད་གཡོས་པར་གྱུར། །འབྱུང་པོའི་ཚོགས་རྣམས་རབ་ཏུ་གཡོས། །ལྷ་ཚོགས་རྣམས་ཀྱང་ལྷགས་པར་གྱུར། །ཀླུའི་རྒྱལ་པོ་རྣམས་ཀྱང་ལྷགས། །འབྱུང་པོའི་རྒྱལ་པོ་རྣམས་ཀྱང་ལྷགས། །བཅོམ་ལྡན་བྱམས་
པ་འང་དེར་ཕྱིན་ཏོ། །ཚངས་པ་དང་ནི་དབང་པོའང་ལྷགས། །དབང་ཕྱུག་ཆེ་དང་གཞོན་ནུ་དང་། །གཉིས་ཀ་དེར་ནི་ལྷགས་པར་གྱུར། །མེ་ཁ་ལ་ལས་གང་སུ་དག །བརྗོད་པའི་འབྱུང་པོ་རྣམས་ཀྱང་ལྷགས། །དེ་ནས་བཅོམ་ལྡན་འདས་ལ་
<pb id="106.233b"/>
བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་གིས་ཀྱང་འདི་ལ་སྲུང་བ་དང་། ཡོངས་སུ་བསྐྱབ་པ་དང་། ཡོངས་སུ་གཟུང་བ་དང་། ཞི་བ་དང་། བདེ་ལེགས་སུ་འགྱུར་བ་དང་། 
ཆད་པ་སྤང་བ་དང་། མཚོན་ཆ་སྤང་བ་དང་། དུག་གཞིལ་བ་དང་། མི་མཛའ་བ་བཟློག་པ་དང་། མཚམས་དགུམ་པ་དང་། མེ་ཁ་ལས་ཡོངས་སུ་བཟློག་པ་སྩལ་བར་བགྱིའོ། །ཏདྱ་ཐཱ། ཨ་བད་ཊ་ནི། བད་ཊ་ནི། ཨི་བི་བཊ་ནི། ཙུ་ལུ་ཙུ་ལི། ཨུརྡཱ་དན་
ཏེ། ས་མན་ཏ།  དཎ་ཊེ།  ནིར་མུཎ་ཌེ། ནི་མི་མུ་ནི། ཞི་བ་དང་བདེ་ལེགས་སུ་འགྱུར་བར་བགྱིའོ་སྭཱ་ཧཱ། སངས་རྒྱས་ལ་ཕྱག་འཚལ་ལོ། །བདེ་ལེགས་སུ་གྱུར་ཅིག་སྭཱ་ཧཱ། དེ་ནས་མི་མཇེད་ཀྱི་བདག་པོ་ཚངས་པས་མེ་ཁ་ལའི་རིག་སྔགས་
ཀུན་ནས་འཛིན་པ་འདིའི་འཁོར་གྱི་ཚིག་འདི་ཕུལ་ལོ། །སྱཱད་ཡ་ཐེ་དན། ཨང་གུ་རེ། ཨ་དུ་རེ། དུ་དུ་རེ། ཤི་ཁི་ཤི་ཁི་ཤི་ཁི་ཤི་ཁི་ཤི་ཁི་བ་རེ། ད་ར་ད་ར་བ་ཏི། མུ་ཙ་མུ་ཙ་བི་མུ་ཙ། ཞི་བ་དང་བདེ་ལེགས་སུ་འགྱུར་བར་བགྱིའོ་སྭཱ་ཧཱ། དེ་
ནས་དེའི་ཚེ་ལྷའི་བུ་རབ་འཐབ་བྲལ་གྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། པྲ་དུཥྚེ། རུ་དྷི་ར་ཀརྣེ།    གམ་བྷི་རེ། དུར་ད་ཤེ།  ན་མུ་ཙེ། མུ་ཙེ། ཤཱཀྱ་རཱ་ཛེ། བདེ་ལེགས་སུ་འགྱུར་བར་བགྱིའོ་སྭཱ་ཧཱ། 
དེ་ནས་དེའི་ཚེ་ལྷའི་དབང་པོ་བརྒྱ་བྱིན་གྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། སོད་ཌེ། བེ་དེ་ཌེ། བྷེ་ད་ཌ་མེ། དན་ཏི་ལི། ཏི་ལི་མི་ལི། བསྲུང་བ་གྱིས་ཤིག །བདེ་ལེགས་སུ་འགྱུར་བར་བྱའོ། །
མཚམས་དགུམ་པའི་བར་དུ་བྱའོ་སྭཱ་ཧཱ། དེ་ནས་དེའི་ཚེ་རྒྱལ་པོ་ཆེན་པོ་ལུས་ངན་གྱིས་མེ་ཁ་ལའི་རིགས་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། གྷུ་མེ་གྷུ་མེ་གྷུ་མེ་གྷུ་མེ་གྷུ་མེ། ཨུ་ཀེ། མུ་ཀེ། ཛྭ་ལེ། ད་ལེ་མ་ཏི་ཕ་ལེ། སྭཱ་རེ། 
ས་རེ། ཨ་དྷི་པ་ཏི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་རྒྱལ་པོ་ཆེན་པོ་ཡུལ་འཁོར་བསྲུངས་གིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན།
<pb id="106.234a"/>
དྷ་དྷ་རེ། དྷ་དྷ་རེ། དྷཱ་ར་ཎཱི། དྷཱ་ར་ཎཱི། དྷཱ་རེ། ཨ་ཙུ་ཏེ། མུ་ཙེ། མུ་རུ་མུ་རུ། ཞི་བ་དང་བདེ་ལེགས་སུ་འགྱུར་བར་བགྱི་འོ་སྭཱ་ཧཱ། །མཚམས་དགུམ་པའི་བར་དུ་རྒྱ་ཆེར་བགྱིའོ་སྭཱ་ཧཱ། དེ་ནས་དེའི་ཚེ་རྒྱལ་པོ་ཆེན་པོ་འཕགས་སྐྱེས་པོས་མེ་ཁ་ལ
འི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཨན་ཏ་རེ། པན་ཏ་རེ། ཀ་ར་ཌེ། པ་ར་པ་ཏྲེ། ཀ་རི་རུ་ཧེ། ཀ་རི་དྷ་རེ། ག་ན་ཀ་པ་ཏྲེ།  རུ་རུ་མེ། ཀྵུ་ཀྵུ། ཨཀྵི་མེ། བཀྵི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་
དགུམ་པའི་བར་དུ་བགྱིའོ་སྭཱ་ཧཱ། དེ་ནས་རྒྱལ་པོ་ཆེན་པོ་མིག་མི་བཟང་གིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཛ་མ་ལ་ཛ་མ་ལ། དྷི་རི་དྷི་རི། བྷི་རི་བྷི་རི་བྷི་རི། ས་མན་ཏ་བྷི་རི། ཞི་བ་དང་བདེ་ལེགས་སུ་འགྱུར་
བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ལྷའི་བུ་ཟླ་བས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཨ་ལ་ཧེ། ཏ་ལ་བྷེ། མན་ཌེ། བི་མ་ཎ་ཌེ། དྷ་ཀེ། དྷ་ར་ཀེ། ས་ཀི་ནི། བ་ཀི་ནི། 
ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ལྷའི་བུ་ཉི་མས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཨོཾ་བཱ་དེ་བི་མ་ལེ། པྲ་བྷཱ་སྭ་རེ། ཤ་ཧ་རསྨྲེ། 
ཧ་ས་ཧ་སྲ་རསྨྲེ། ཨ་ཏ་སྲ་ར་སི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ལྷའི་ཚོགས་རྣམས་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཀུ་རུ་ཀུ་རུ། 
སུ་རུ་སུ་རུ། མུ་རུ་མུ་རུ། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་རྒྱུ་སྐར་གྱི་ཚོགས་རྣམས་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཏ་མ་ལ། ཏ་ལེ་ཨ་
ཧེ། ད་ཧེ་ཨཱ་ཀཱ་ཤ་བི་མ་ལེ། ཞི་བ་དང་བདེ་ལེགས་སུ་འགྱུར་བའི་བར་དུ་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ཀླུའི་ཚོགས་རྣམས་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཨེ་ལེ་མེ་ལེ།
<pb id="106.234b"/>
ཨ་ཙ་ལེ། པ་དྷེ་ཨཱ་ཤུ་བ་དྷེ་མོ་ཀྵེ། ཞི་བ་དང་བདེ་ལེགས་སུ་འགྱུར་བའི་བར་དུ་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ལྷ་མ་ཡིན་གྱི་ཚོགས་རྣམས་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་
དན། ཨ་དྷ་དྷ་རེ། བི་པུ་ཏེ། སམ་བུ་ཏེ། དན་ཏི།   ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་གནོད་སྦྱིན་གྱི་སྡེ་དཔོན་ཉི་ཤུ་རྩ་བརྒྱད་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། 
སྱཱད་ཡ་ཐེ་དན། ཚ་ཚ་པ་ཏི། ཚ་ཚ་པ་ཏི། རུ་རུ་དྲཱ་རཱ། ཨུ་བྷི་ར་བཱ་ར། ཞི་བ་དང་བདེ་ལེགས་སུ་འགྱུར་བའི་བར་དུ་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་ཡི་དགས་དང་། ཤ་ཟ་དང་། གྲུལ་བུམ་གྱི་ཚོགས་ཀྱིས་མེ་ཁ་ལའི་
རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། བྷུ་ཏི་བི་བྷུ་ཏི། ཨ་ཏི་བྷུ་ཏི། སརྦ་རྡ་ན་བྷུ་ཏི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་སྲུལ་པོ་དང་། ལུས་སྲུལ་པོའི་ཚོགས་ཀྱིས་
མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཕ་དུ་མེ། ཀཱ་རཱ་ཌེ། ཨ་དྷི་ཏ། ཙུ་ཏེ། ས་མི་ར་ཎི། ཚུ་ཚུ་བ་ཏི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་མ་མོའི་ཚོགས་
ཐམས་ཅད་ཀྱིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཀེ་ལེ་མ་ཀེ་ལེ། ཌ་མ། ཀེ་ལེ་པ་ར་ཌ་རེ། ཌ་མ་རེ་ཌ་ཌ་རེ། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་དེའི་ཚེ་
ཕྱོགས་བཞིའི་སྲིན་མོ་བཞི་པོ་དེ་དག་གིས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ཨཱ་ན་བ་ནེ། ཁ་ཛེ། ཁ་བ་ཛེ། ཁུ་ཁུ་རི་རི། མི་རི་ཧི་རི། ཞི་བ་དང་བདེ་ལེགས་སུ་འགྱུར་བར་བགྱིའོ། །མཚམས་དགུམ་པའི་བར་དུ་བགྱིའོ་སྭཱ་ཧཱ། དེ་ནས་
དེའི་ཚེ་སྲིན་མོ་ཆེན་མོ་འགྲོ་ལྡིང་བས་མེ་ཁ་ལའི་རིག་སྔགས་ཀྱི་འཁོར་ཕུལ་བ། སྱཱད་ཡ་ཐེ་དན། ད་ར་ད་རེ། ད་ར་ད་རེ། ཧ་ཧ། ཧི་ཧི། ཧུ་ཧུ་ཧུ་ཧུ། ཤི་ཀི་ཀླི་བ་ཀླི་བ། མ་ཁུ་མ་ཁུ། ཛུ་ཁ་ཁི། ཊ་བ་ཊ་པི། ཨད་ཊུ།  རད་ཊུ།  ཊྱ་ར། ཀླ་མ། ཀུ་ཛུ་ཀུ་ཛུ། དྲི་དྲི་དྲི།
<pb id="106.235a"/>
དཱུ་དཱུ་དཱུ། ཚི་མི་ལི་མི་ལི། ཨ་ཌ་ཀྭ་ཀྭ།  ཀྭ་སི། དུ་དུ། ཏི་ཐི་ཏི་ཐི། ཏི་མི་ལི་མི་ཏི། ཤི་ཏི། མི་ཏི་ལི། བ་ཏི། པྲེ་ཏྲི་པེ་ཏྲི་ནེ།  དུ་ཧི་ནི། ཨ་ཧཱ་ནི། ལ་ཧེ། བ་ཧེ། ཐ་ཊ་པཻ་ཐ་བེ། བཙུན་པ་འདི་ནི་འགྲོ་ལྡིང་བའི་རིག་སྔགས་ཏེ། མེ་ཁ་ལའི་གཟུངས་སྔགས་
ཀྱི་འཁོར་དུ་ཕུལ་བ་ལགས་སོ། །བསྲུང་བ་དང་། ཡོངས་སུ་བསྐྱབ་པ་དང་། ཡོངས་སུ་གཟུང་བ་དང་། ཡོངས་སུ་བསྐྱང་བ་དང་། ཞི་བ་དང་བདེ་ལེགས་སུ་འགྱུར་བ་དང་། ཆད་པ་སྤང་བ་དང་། མཚོན་ཆ་སྤང་བ་དང་། དུག་གཞིལ་བ་དང་། མི་མཛའ་བ་
བཟློག་པ་དང་། དཔག་ཚད་བཅུ་གཉིས་སུ་མཚམས་དགུམ་པ་དང་། ཡོངས་སུ་བསྐྱང་བར་བགྱིའོ། །ལྷའམ། ཀླུའམ། གནོད་སྦྱིན་ནམ། སྲིན་པོའམ། གྲུལ་བུ་མམ། ཤ་ཟའམ། དྲི་ཟའམ། ཡི་དགས་སམ། སྲུལ་པོའམ། ལུས་སྲུལ་པོའམ། ལྷ་མ་ཡིན་
ནམ། ནམ་མཁའ་ལྡིང་ངམ། མི་འམ་ཅིའམ། ལྟོ་འཕྱེ་ཆེན་པོའམ། སྐེམ་བྱེད་དམ། བརྗེད་བྱེད་དམ། སྨྱོ་བྱེད་དམ། གཤེད་བྱེད་དམ། བྱད་སྟེམས་སམ། རོ་ལངས་སམ། ཉིན་གཅིག་པའམ། ཉིན་གཉིས་པའམ། ཉིན་གསུམ་པའམ། ཉིན་བཞི་པའམ། 
མིའམ། མི་མ་ཡིན་པ་གང་གིས་ཀྱང་གནོད་པར་བགྱིད་པར་མ་གྱུར་ཅིག །ཅོ་འདྲི་བའམ། རྣམ་པར་འཚེ་བའམ། གླགས་ལྟ་བའམ། གླགས་ཚོལ་བས་གླགས་རྙེད་པར་འགྱུར་བ་དེ་ནི་གནས་མ་མཆིས་ཏེ། སྔོན་གྱི་ལས་ཀྱི་རྣམ་པར་སྨིན་པ་ནི་མ་
གཏོགས་སོ། །འཇིགས་པ་ཐམས་ཅད་དང་། མི་མ་ཡིན་པ་ཐམས་ཅད་ལ་རྟག་ཏུ་བདེ་ལེགས་སུ་གྱུར་ཅིག་སྭཱ་ཧཱ། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ། ཀུན་དགའ་བོ་ཁྱོད་ཀྱིས་མེ་ཁ་ལ
འི་རིག་སྔགས་འཁོར་དང་བཅས་པ་ཟུང་ཤིག །ཀུན་དགའ་བོ་མེ་ཁ་ལའི་རིག་སྔགས་འདི་ནི་སྤྲིན་འཆིང་བ། རླུང་གནོན་པ། ཚར་གཅོད་པ། བདག་སྲུང་བ། གཞན་སྲུང་བ། གྲོང་དང་། གྲོང་ཁྱེར་སྲུང་བ། མཚམས་གཅོད་པ་སྟེ། ལྷའམ། 
ཀླུའམ། གནོད་སྦྱིན་ནམ། སྲིན་པོའམ། ཡི་དགས་སམ། གྲུལ་བུམ་མམ། ཤ་ཟའམ། ལུས་སྲུལ་པོའམ། དགེ་སྦྱོང་ངམ། བྲམ་ཟེའམ། སྤྱོད་པ་པའམ། ཀུན་ཏུ་རྒྱུ་དང་། གཅེར་བུ་པའམ། འཚོ་བ་པའམ། མི་ཐོད་ཅན་ནམ། ལུས་སྐྱའམ།
<pb id="106.235b"/>
མིའམ། མི་མ་ཡིན་པས་འདའ་བར་བྱ་བ་མ་ཡིན་པའོ། །ཀུན་དགའ་བོ་མེ་ཁ་ལའི་རིག་སྔགས་འདི་ནི་གཤེད་བྱེད་དང་། བྱད་སྟེམ་དང་། རོ་ལངས་ཐམས་ཅད་འཇིག་པར་བྱེད་པའོ། །གདོན་ཐམས་ཅད་ཟློག་པའོ། །བཀྲ་མི་ཤིས་པ་ཐམས་ཅད་
འཇིག་པར་བྱེད་པའོ། །ཀུན་དགའ་བོ་མེ་ཁ་ལའི་རིག་སྔགས་འདི་ནི་དགེ་སྦྱོང་གིས་བྱས་པ་གཅོད་པར་བྱེད་པའོ། །བྲམ་ཟེས་བྱས་པ་དང་། སྤྱོད་པ་དང་། ཀུན་ཏུ་རྒྱུ་དང་། འཚོ་བ་པས་བྱས་པའི་རིག་སྔགས་གཅོད་པར་བྱེད་པའོ། །དབང་ཕྱུག་
ཆེན་པོས་བྱས་པའི་རིག་སྔགས་གཅོད་པར་བྱེད་པའོ། །ཚངས་པས་བྱས་པ་དང་། བརྒྱ་བྱིན་གྱིས་བྱས་པ་དང་། ལྷའི་དབང་པོས་བྱས་པ་དང་། རྒྱལ་པོ་ཆེན་པོས་བྱས་པ་དང་། ཁྱབ་འཇུག་གིས་བྱས་པ་དང་། འདོད་པའི་དབང་ཕྱུག་གི་རྒྱལ་པོས་
བྱས་པའི་རིག་སྔགས་གཅོད་པར་བྱེད་པའོ། །རྒྱལ་པོ་ཆེན་པོས་བྱས་པ་དང་། གནོད་སྦྱིན་གྱི་སྡེ་དཔོན་གྱིས་བྱས་པ་དང་། ཟླ་བ་དང་། ཉི་མ་དང་། རྒྱུ་སྐར་དང་། གཟས་བྱས་པའི་རིག་སྔགས་གཅོད་པར་བྱེད་པའོ། །ལྷ་དང་། ཀླུ་དང་། གནོད་སྦྱིན་དང་། 
སྲིན་པོ་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་ཅི་དང་། ལྟོ་འཕྱེ་ཆེན་པོས་བྱས་པའི་རིག་སྔགས་གཅོད་པར་བྱེད་པའོ། །རྫུ་འཕྲུལ་དང་ལྡན་པས་བྱས་པའི་རིག་སྔགས་གཅོད་པར་བྱེད་པའོ། །ལྷ་ཁང་བས་ཀྱང་བྱས་པའི་
རིག་སྔགས་གཅོད་པར་བྱེད་པའོ། །དུར་ཁྲོད་པས་བྱས་པའི་རིག་སྔགས་གཅོད་པར་བྱེད་པའོ། །ཤིང་དྲུང་བས་བྱས་པ་དང་། རི་དྲུང་བས་བྱས་པ་དང་། རི་རྩེ་བས་བྱས་པ་དང་། ས་པས་བྱས་པ་དང་། ནམ་མཁའ་བས་བྱས་པ་དང་། གནས་ཐམས་
ཅད་པས་བྱས་པ་དང་། མིས་བྱས་པ་དང་། མི་མ་ཡིན་པས་བྱས་པའི་རིག་སྔགས་གཅོད་པར་བྱེད་པའོ། །མེ་ཁ་ལའི་རིག་སྔགས་འདི་ནི་གཅོད་པའོ། །ཕྱིར་གཅོད་པའོ། །ཕྱིས་གཅོད་པའོ། །ཀུན་དགའ་བོ་གང་གིས་མེ་ཁ་ལའི་རིག་སྔགས་
འདིས་བསྲུང་བ་དང་། ཡོངས་སུ་བསྐྱབ་པ་དང་། ཡོངས་སུ་གཟུང་བ་དང་། ཡོངས་སུ་བསྐྱང་བ་དང་། ཞི་བ་དང་བདེ་ལེགས་སུ་འགྱུར་བ་དང་། ཆད་པ་སྤང་བ་དང་། མཚན་ཆ་སྤང་བ་དང་། དུག་གཞིལ་བ་དང་། མི་མཛའ་བ་བཟློག་པ་དང་། དཔག་ཚད་
<pb id="106.236a"/>
དམ། དཔག་ཚད་གཉིས་སམ། དཔག་ཚད་བཅུ་གཉིས་ཀྱི་བར་དུ་མཚམས་གཅད་པར་བྱས་ན། གང་མེ་ཁ་ཝའི་རིག་སྔགས་འདི་ལས་འདའ་བར་བྱེད་པ་ནི་ལྷ་དང་བཅས་པ་དང་། བདུད་དང་བཅས་པ་དང་། ཚངས་པ་དང་བཅས་པ་
དང་། དགེ་སྦྱོང་དང་བྲམ་ཟེར་བཅས་པའི་སྐྱེ་དགུའི་འཇིག་རྟེན་དང་། ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ན་ངས་མ་མཐོང་སྟེ་དེ་ནི་གནས་མེད་དོ། །ཀུན་དགའ་བོ་སངས་རྒྱས་ཐམས་ཅད་ཀྱི་བདེན་པ་དང་། ཆོས་ཀྱི་
བདེན་པ་དང་། དགེ་འདུན་གྱི་བདེན་པ་དང་། བདེན་པར་སྨྲ་བ་ཐམས་ཅད་ཀྱི་བདེན་པ་དང་། དྲང་སྲོང་ཐམས་ཅད་ཀྱི་བདེན་པ་འདི་ལས་སེམས་ཅན་གྱི་ཚོགས་འགལ་བར་མ་བྱེད་ཅིག །ཀུན་དགའ་བོ་དུས་ལས་འདའ་བར་
མི་བྱ་བ་ལྔ་ནི་འདི་ཡིན་ཏེ། སངས་རྒྱས་ཀྱི་བདེན་པ་ལས་འདའ་བར་མི་བྱ་བ་དང་། ཆོས་ཀྱི་བདེན་པ་ལས་འདའ་བར་མི་བྱ་བ་དང་། དགེ་འདུན་གྱི་བདེན་པ་ལས་འདའ་བར་མི་བྱ་བ་དང་། བདེན་པར་སྨྲ་བ་རྣམས་ཀྱི་བདེན་པ་ལས་
འདའ་བར་མི་བྱ་བ་དང་། དྲང་སྲོང་གི་བདེན་པ་ལས་འདའ་བར་མི་བྱ་བ་སྟེ། འབྱུང་པོ་ཐམས་ཅད་དང་། ནད་ཐམས་ཅད་དང་། མི་ཐམས་ཅད་དང་། མི་མ་ཡིན་པ་ཐམས་ཅད་ཀྱིས་འདའ་བར་བྱ་བ་མ་ཡིན་ནོ། །ནད་ཐམས་ཅད་དང་། 
འབྱུང་པོ་ཐམས་ཅད་དང་། སྡང་བ་ཐམས་ཅད་དང་། མི་འཛ་བ་ཐམས་ཅད་ལས་བདེ་ལེགས་སུ་གྱུར་ཅིག །གང་ཡང་རྣམ་པར་ཐོ་འཚམ་པར་མ་བྱེད་ཅིག །འཚེ་བར་མ་བྱེད་ཅིག །གང་ཡང་རྡེག་པར་མ་བྱེད་ཅིག་སྭཱ་ཧཱ། མེ་ཁ་ལའི་རིག་
སྔགས་ཀྱི་ཆོ་ག་བཤད་པར་བྱའོ། །སངས་རྒྱས་ལ་མེ་ཏོག་གི་མཆོད་པ་དང་། བདུག་པ་དང་། སྤོས་དང་། ལྷ་བཤོས་དག་ཕུལ་ནས་ཕྱིས་བསྲུང་བར་བྱའོ། །གཙང་མས་གོས་གཙང་མ་བགོས་ཏེ། བ་ལང་གི་ལྕི་བས་དཀྱིལ་འཁོར་
བྱུགས་ནས་མེ་ཏོག་དག་བཀྲམ་སྟེ། ཅི་འབྱོར་པའི་གཏོར་མའམ། ཕྱེའམ། པད་མ་དང་། བཟའ་བ་དང་། བཏུང་བ་དང་། མེ་ཏོག་བསྲེས་པས་བུམ་པ་བཀང་བའམ། སྣོད་བཀང་བའི་དབུས་སུ་འདུག་ནས་སྤོས་ཀྱིས་རྒྱུན་མི་འཆད་པར་
<pb id="106.236b"/>
བདུག་པར་བྱའོ། །རྩྭ་ཀུ་ཤས་ཐམས་ཅད་ལ་བྱབ་པར་བྱའོ། །བདག་བསྲུང་བ་དང་། གཞན་བསྲུང་བར་བྱ་བ་ནི་སྐུད་པས་སོ། །སྤྲིན་བཅིང་བ་ནི་མེ་ཏོག་གནའ་མའི་ཤིང་དང་། གནའ་མའི་མར་གྱིས་སྦྱིན་བསྲེག་བྱའོ། །རླུང་དང་། ཆར་བཟློག་
པ་ནི་རྩྭ་མུན་ཛའི་ལྷས་མ་ལ་ལན་གསུམ་བཟླས་བརྗོད་བྱས་ཏེ་རྩ་བའི་རིག་སྔགས་ཀྱིས་ལན་བདུན་བཏབ་ནས་མདུད་པ་བདུན་བོར་བར་བྱའོ། །ལམ་གྲུབ་པ་དང་། བདེ་བར་བྱ་ན་ཆོས་གོས་ཀྱི་གྲྭར་ལན་གསུམ་བཟླས་བརྗོད་བྱས་ཏེ་མདུད་པ་
གསུམ་བོར་བར་བྱའོ། །ཟས་དཀར་གསུམ་ཟོས་ལ་ཉིན་ཞག་གསུམ་བསྙུང་བ་བྱས་ནས་པད་མ་དང་། ཡུངས་དཀར་དཀར་པོ་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་གྲོང་དང་། གྲོང་ཁྱེར་མཚམས་གཅད་པར་བྱའོ། །རིག་
སྔགས་ཐམས་ཅད་གཅོད་པར་འདོད་པས་སྣ་ཚོགས་པའི་མཚོན་ཆ་ལ་ལན་བདུན་བཟླས་བརྗོད་བྱས་ཏེ་ཆུ་ལ་གཅད་པར་བྱའོ། །སྣོད་སར་པར་ཆུ་བླུགས་ནས་ལན་བདུན་བཟླས་བརྗོད་བྱས་ཏེ་ཁྲུས་བྱས་ན་ལོག་འདྲེན་ཐམས་ཅད་
བཅིང་བ་བྱས་པར་འགྱུར་རོ། །མེ་ཏོག་དཀར་པོ་དག་ལ་བཟླས་བརྗོད་བྱས་ཏེ་བསྣུན་ན་དུག་མེད་པར་འགྱུར་རོ། །ནད་ཐམས་ཅད་ལ་ཤིང་ཀ་ར་བི་རའི་ལྕུག་མས་བྱབ་པར་བྱ་སྟེ། བདག་བསྲུང་བ་བྱས་ན་གང་དུ་གདོན་གྱི་ཕྱིར་ཡང་ལས་
ཐམས་ཅད་བྱའོ། །འཐབ་མོ་དང་། རྩོད་པ་དང་། འགྱེད་པ་དང་། རྒྱལ་པོའི་ཕོ་བྲང་འཁོར་ཏུ་སྣ་མའི་མེ་ཏོག་གི་འབྲུ་མར་གྱི་ནང་དུ་ཨ་ཏི་མུག་ཏ་ཀ་སྨྱུགས་པའི་ཡམ་སྲེག་ཤིང་ལ་འགྲོ་ལྡིང་བའི་རིག་སྔགས་ཀྱིས་བཏབ་སྟེ་ལན་
བཅུ་བཞིར་སྦྱིན་བསྲེག་བྱའོ། །འབྱུང་པོ་དབབ་བར་འདོད་པས་རའི་འོ་མ་དང་། ཤིང་ཨ་པ་མརྒའི་ཡམ་སྲེག་ཤིང་དག་ལ་འགྲོ་ལྡིང་བའི་རིག་སྔགས་བཏབ་སྟེ་ལན་ལྔར་སྦྱིན་བསྲེག་བྱའོ། །འགྲོ་བ་ཐམས་ཅད་ཀྱི་ཆེད་དུ་སྦྱིན་བསྲེག་བྱ་
བར་འདོད་པས་འབྲས་ཐུག་པོ་ཆེ་དང་། བའི་འོ་མ་དང་། རུ་རྟ་དང་། རྒྱམ་ཚ་དང་། ཤིང་ཀ་ར་བི་ར་དཀར་པོའི་ཡམ་སྲེག་ཤིང་ལ་ལན་ཉི་ཤུ་རྩ་གཅིག་བཟླས་བརྗོད་བྱས་ཏེ་སྦྱིན་བསྲེག་བྱས་ན་སེམས་ཅན་ཐམས་ཅད་ཀྱི་ཆེད་དུ་སྦྱིན་བསྲེག་བྱས་
<pb id="106.237a"/>
པར་འགྱུར་རོ། །རྙེད་པར་བྱ་བའི་དོན་ཏུ་རུ་རྟ་དང་། འབྲུ་མར་ལས་འགྲོ་ལྡིང་བའི་རིག་སྔགས་ཀྱིས་ལན་བདུན་བཟླས་བརྗོད་བྱས་ཏེ་གདོང་ལ་བསྐུས་ནས་སྨྲས་པས་གང་བསླངས་པ་དེ་ཐོབ་པར་འགྱུར་རོ། །ཐམས་ཅད་དུ་ཡང་དེ་བཞིན་
གཤེགས་པའམ། དེ་བཞིན་གཤེགས་པའི་མཆོད་རྟེན་ལ་སྤོས་དང་། ཕྲེང་བ་དང་། བྱུག་པ་དང་། མེ་ཏོག་དང་། བདུག་པ་དང་། ཕྱེ་མ་དང་། བྱུག་པ་རྣམས་ཀྱིས་བྱུག་ཅིང་ཅི་ནུས་ཀྱིས་ལྷ་བཤོས་ཀྱང་དབུལ་བར་བྱ་སྟེ་འདི་དངོས་སུ་གྲུབ་བོ། །
བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། ཚེ་དང་ལྡན་པ་ཀུན་དགའ་བོ་དང་། གཞོན་ནུ་སྒྲ་གཅན་ཟིན་དང་། ཐམས་ཅད་དང་ལྡན་པའི་འཁོར་དེ་དག་དང་། ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། 
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་པ་མེ་ཁ་ལ་ཞེས་བྱ་བའི་གཟུངས།  རྫོགས་སྷོ། །བསྲུང་བ་དང་བཅས་པ་དང་ཆོ་ག་དང་བཅས་པས་མི་མཇེད་ཀྱི་སེམས་ཅན་ཐམས་ཅད་ལ་བསྲུངས་པར་གྱུར་
ཅིག་སྭཱ་ཧཱ།  རྒྱ་གར་གྱི་མཁན་པོ་པྲཛྙཱ་བར་མ་དང་། ཞུ་ཆེན་གྱི་ལོཙྪ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པ།།  །།<sutra id="J826"/><head n="1" t="སྙིང་རྗེས་མི་བཤོལ་བ་ཞེས་བྱ་བའི་གཟུངས།" st="nst"/><bampo n="826.1" zh="97.1"/>བོད་སྐད་དུ། སྙིང་རྗེས་མི་བཤོལ་བ་ཞེས་བྱ་བའི་གཟུངས། དཀོན་མཆོག་
གསུམ་ལ་ཕྱག་འཚལ་ལོ། །རྫོགས་པའི་སངས་རྒྱས་བྱེ་བ་ཕྲག་བདུན་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་མངའ་བ། གནོད་པ་ཐམས་ཅད་
ལས་ཐར་བར་མཛད་པ། ནད་ཐམས་ཅད་རབ་ཏུ་ཞི་བར་མཛད་པ། འབྱུང་པོ་ཐམས་ཅད་ངེས་པར་བཟློག་པ། སེམས་ཅན་མི་ཁོམ་པ་བརྒྱད་དུ་ལྷུང་བ་རྣམས་ཡང་དག་པར་སྒྲོལ་བ་ལ་ཕྱག་འཚལ་ལོ། །དེ་ལ་ཕྱག་འཚལ་ནས། འཕགས་
པ་སྤྱན་རས་གཟིགས་དབང་ཕྱུག་གིས་བཤད་པའི་གཟུངས་ཐུགས་རྗེ་ཆེན་པོ་མི་བཤོལ་བ་ཞེས་བྱ་བ་འདི་བརྗོད་ཀྱིས། ཐུགས་རྗེ་ཆེན་པོ་མངའ་བ་བདག་ལ་དགོངས་སུ་གསོལ། །འདི་ལྟ་སྟེ། ཨོཾ་ཛ་ཏ་ཛ་ཏ། ཛི་ཏི་ཛི་ཏི། ཛུ་ཏུ་ཛུ་ཏུ། ཏ་ར་ཏ་ར། ཏི་རི་ཏི་
<pb id="106.237b"/>
རི། ཏུ་རུ་ཏུ་རུ། ཀ་ལ་ཀ་ལ། ཀི་ལི་ཀི་ལི། ཀུ་ལུ་ཀུ་ལུ། ཐུགས་རྗེ་ཆེན་པོ་མངའ་བ་དེ་བཞིན་གཤེགས་པ་རྣམས་ཀྱི་འདུས་པ་རྗེས་སུ་དགོངས་ཏེ་གཤེགས་སུ་གསོལ། ཙ་ཏ་ཙ་ཏ། ཙི་ཏི་ཙི་ཏི། ཙུ་ཏུ་ཙུ་ཏུ། བྱང་ཆུབ་སེམས་དཔའ་ཐམས་ཅད་ཀྱི་སྨོན་
ལམ་རྗེས་ཀྱི་སྤྲིན་དུ་རྗེས་སུ་དགོངས་ཏེ་ཐུགས་རྗེ་ཆེན་པོ་མངའ་བ་མྱུར་དུ་གཤེགས་སུ་གསོལ། །ར་ལ་ར་ལ། རི་ལི་རི་ལི། རུ་ལུ་རུ་ལུ། བསམ་གཏན་དང་། རྣམ་པར་ཐར་པ་དང་། ཏིང་ངེ་འཛིན་དང་། སྙོམས་པར་འཇུག་པའི་གཞི་ལས་བཞེངས་སུ་གསོལ། 
ཙ་ལ་ཙ་ལ། ཙི་ལི་ཙི་ལི། ཙུ་ལུ་ཙུ་ལུ། བོ་དྷི་བོ་དྷི། ཨེ་ཧི་ཨེ་ཧི། བུད་དྷ་བུད་དྷ། སངས་རྒྱས་ཀྱི་བདེན་པ་དང་། ཆོས་ཀྱི་བདེན་པ་དང་། དགེ་འདུན་གྱི་བདེན་པས་བཞེངས་སུ་གསོལ་བཞེངས་སུ་གསོལ། །བྱམས་པ་ཆེན་པོས་འབྱུང་པོ་ཐམས་ཅད་བཟློག་
ཏུ་གསོལ། །ཐུགས་རྗེ་ཆེན་པོའི་སྤྲིན་གྱིས་བདག་གི་ནད་ཐམས་ཅད་རབ་ཏུ་ཞི་བར་མཛད་དུ་གསོལ། །བྷུ་ན་བྷུ་ན། བི་བྷུ་ན་བི་བྷུ་ན། མ་ཐཱ་མ་ཐཱ། པྲ་མ་ཐཱ་པྲ་མ་ཐཱ། བཞེངས་སུ་གསོལ་བཞེངས་སུ་གསོལ། །ཚུར་གཤེགས་ཚུར་གཤེགས། བདག་གི་
བསམ་པ་རྫོགས་པར་མཛད་དུ་གསོལ། ལས་སྦྱང་དུ་གསོལ། མ་ཧཱ་ཀ་རུ་ཎི་ཀཱ་ཡ་སྭཱ་ཧཱ། མ་ཧཱ་པད་མ་ཧསྟཱ་ཡ་སྭཱ་ཧཱ། པད་མ་ཨ་ས་ནཱ་ཡ་སྭཱ་ཧཱ། ཤ་ཏཱ་ཛྙཱོ་ཨུ་པ་བཱི་ཏི་ཡ་སྭཱ་ཧཱ། ཀི་རི་ཏ་ནེ་སྭཱ་ཧཱ། ཤཱུ་ལ་ནེ་སྭཱ་ཧཱ། ཙཀྲ་ནེ་སྭཱ་ཧཱ། བཛྲ་ནེ་སྭཱ་ཧཱ། ཏྲ་ན་ཏྲེ་ཡ་
པྲ་ཧྃ་རུ་རུ་པ་ཡ་སྭཱ་ཧཱ། ཨཱ་ཀཱ་ཤ་ཡ་སྭཱ་ཧཱ། ཤི་ཤི་ནི་སྭཱ་ཧཱ། པྲ་ཙ་པ་ཏ་ཡེ་སྭཱ་ཧཱ། ཡ་མ་ཡེ་སྭཱ་ཧཱ། ཡ་མ་བྷུད་ཡ་སྭཱ་ཧཱ། ཨཱ་ཏ་ཛེ་བྷྱོ་བྷུ་ཏེ་བྷྱཿསྭཱ་ཧཱ། ཛ་ར་ཡུ་ཛེ་བྷྱོ་བྷུ་ཏེ་བྷྱཿསྭཱ་ཧཱ། སྃ་སྭ་ད་ཚེ་བྷྱོ་བྷུ་དེ་བྷྱཿསྭཱ་ཧཱ། ཨ་བ་ཡུ་པ་པ་དུཿཁེ་བྷྱོ་བྷྱ་ཏེ་བྷྱཿསྭཱ་ཧཱ། བི་ཏི་ཀ་བྷྱོ་
བྷྱ་དྷྱི་བྷྱཿསྭཱ་ཧཱ། བཻ་དྷ་ཏི་ཀེ་བྷྱོ་བྷྱ་དྷྱི་བྷྱཿསྭཱ་ཧཱ། ཥྥ་ཥྞ་ཀེ་བྷྱོ་བྷྱ་དྷྱི་བྷྱཿསྭཱ་ཧཱ། ས་ན་ནི་ས་ཧི་ཀེ་བྷྱོ་བྷྱ་དྷྱེ་བྷྱཿ་སྭཱ་ཧཱ། སརྦ་བུད་དྷོ་བྷྱོ་སྭཱ་ཧཱ། སརྦ་བྷྱ་ཏི་བྷྱཿསྭཱ་ཧཱ། བྷུ་མི་ཨནྟ་རི་ཥ་ཙ་རྱེ་བྷྱོ་བྷྱཿསྭཱ་ཧཱ། འདི་ལྟ་སྟེ། ཨོཾ་ཏྲ་ཊ་ཏྲ་ཊ། ཏྲི་ཊི་ཏྲི་ཊི། ཏྲུ་ཊུ་ཏྲུ་ཊུ། བདག་
འཇིགས་པ་ཐམས་ཅད་དང་། འཚེ་བ་ཐམས་ཅད་ལས་སྲུངས་ཤིག་སྭཱ་ཧཱ། གྲ་ས་གྲ་ས། མ་ཐ་མ་ཐ། པྲ་མ་ཐ་པྲ་མ་ཐ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། ན་མ་ཨཱརྱཱ་བ་ལོ་ཀི་ཏེ་ཤྭ་ར་ཨད་ཛྙ་པ་ཡ་ཏི་སྭཱ་ཧཱ། སྙིང་རྗེས་མི་བཤོལ་བ་ཞེས་བྱ་བའི་
<pb id="106.238a"/>
གཟུངས། རྫོགས་སོྷ།།  །།<sutra id="J827a"/><head n="1" t="འཕགས་པ་སྤྱན་རས་གཟིགས་དབང་ཕྱུག་གི་ཡུམ་ཞེས་བྱ་བའི་གཟུངས།" st="ཨཱརྱཱ་བ་ལོ་ཀི་ཏེ་ཤྭ་ར་མཱ་ཏཱ་ནཱ་མ་དྷཱ་ར་ཎཱི།"/> <bampo n="827a.1" zh="97.1"/>རྒྱ་གར་སྐད་དུ། ཨཱརྱཱ་བ་ལོ་ཀི་ཏེ་ཤྭ་ར་མཱ་ཏཱ་ནཱ་མ་དྷཱ་ར་ཎཱི། བོད་སྐད་དུ། འཕགས་པ་སྤྱན་རས་གཟིགས་དབང་ཕྱུག་གི་ཡུམ་ཞེས་བྱ་བའི་གཟུངས། སངས་རྒྱས་དང་། བྱང་ཆུབ་སེམས་དཔའ་ཐམས་ཅད་
ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་གྲོང་ཁྱེར་ཡངས་པ་ཅན་ན་འཁོར་ཆེན་པོས་ཡོངས་སུ་བསྐོར་ཅིང་མདུན་གྱིས་བལྟས་ཏེ། ཉན་ཐོས་ཆེན་པོ་ཤཱ་རིའི་བུ་ལ་སོགས་པ་དགེ་སློང་ལྔ་བརྒྱ་དང་། 
བྱམས་པ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོས་ཡོངས་སུ་བསྐོར་ཅིང་མདུན་གྱིས་བལྟས་ནས། བཅོམ་ལྡན་འདས་གདན་བཤམས་པ་ལ་བཞུགས་སོ། །འཁོར་དེར་བྱང་ཆུབ་སེམས་དཔའ་སེམས་
དཔའ་ཆེན་པོ་ཀུན་དུ་བཟང་པོ་ཞེས་བྱ་བ་འདུས་ཏེ་འདུག་པར་གྱུར་པ་དེ་རང་གི་སྟན་ལས་ལངས་ནས། བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་
འཚལ་ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་སྤྱན་རས་གཟིགས་དབང་ཕྱུག་གི་མ་ཞེས་བགྱི་བའི་གཟུངས་ཀྱི་རིག་སྔགས་ཆེན་མོ་གསང་སྔགས་གཞི་འདི་འདས་པ་དང་། མ་བྱོན་པ་དང་། ད་ལྟར་བྱུང་
བའི་སངས་རྒྱས་བཅོམ་ལྡན་འདས་རྣམས་ཀྱིས་སྔོན་དུ་གསུངས་ཤིང་། ད་ལྟར་གསུང་བ། བཅོམ་ལྡན་འདས་བྱང་ཆུབ་སེམས་དཔར་གྱུར་ཏེ། བྱང་ཆུབ་ཡོངས་སུ་ཚོལ་བ་ན་སེམས་ཅན་ཐམས་ཅད་རྗེས་སུ་གཟུང་བ་དང་། དོན་དང་། བྱང་
ཆུབ་སེམས་དཔའི་དོན་གྱི་བར་གྱི་ཕྱིར་སྔོན་གསུངས་པ། བྱང་ཆུབ་སེམས་དཔའི་ཐེག་པ་པའི་རིགས་ཀྱི་བུའམ། རིགས་ཀྱི་བུ་མོ་རྣམས་ཀྱི་ཕར་གྱུར་པ། མར་གྱུར་པ། སྐྱབས་མ་མཆིས་པ་རྣམས་ཀྱི་སྐྱབས་དང་། དཔུང་གཉེན་མ་
མཆིས་པ་རྣམས་ཀྱི་དཔུང་གཉེན་དང་། མགོན་མ་མཆིས་པ་རྣམས་ཀྱི་མགོན་དུ་གྱུར་པ། སྡིག་པ་ཐམས་ཅད་ཟད་པར་བགྱིད་པ་མཆིས་ཏེ། གཟུངས་དེ་ཐོས་མ་ཐག་ཏུ་བསམ་པ་ཐམས་ཅད་ཡོངས་སུ་རྫོགས་པར་འགྱུར། རིག་སྔགས་
<pb id="106.238b"/>
ཐམས་ཅད་ཀྱང་འགྲུབ་པར་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ། བྱང་ཆུབ་སེམས་དཔའ་སེམས་དཔའ་ཆེན་པོ་ང་སྔོན་བྱང་ཆུབ་སེམས་དཔར་གྱུར་ཏེ་བྱང་ཆུབ་ཡོངས་སུ་ཚོལ་བ་ན་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་
སྙེད་ཀྱི་ཕ་རོལ་གྱི་ཡང་ཆེས་ཕ་རོལ་ན། འཇིག་རྟེན་གྱི་ཁམས་བདེ་བ་ཅན་ཞེས་བྱ་བ་དེ་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ཅེས་བྱ་བ་ད་ལྟར་ཡང་བཞུགས་ཏེ་འཚོ་ཞིང་གཞེས་ལ་
ཆོས་ཀྱང་སྟོན་ཏོ། །འཁོར་དེ་ཉིད་ན་བྲམ་ཟེ་དབང་ཕྱུག་འོད་ཅེས་བྱ་བ་བྱང་ཆུབ་སེམས་དཔའི་ས་གསུམ་པ་ཐོབ་པར་གྱུར་པ་ཞིག་འདུས་པ་དེས་སྤྱན་རས་གཟིགས་དབང་ཕྱུག་གི་མ་ཞེས་བྱ་བའི་གཟུངས་རིག་སྔགས་ཀྱི་རྒྱལ་མོ་ཆེན་
མོ་འདི་བྲམ་ཟེ་བརྒྱ་སྟོང་མང་པོ་དང་། སེམས་ཅན་བྱེ་བ་ཁྲག་ཁྲིག་ཕྲག་དུ་མ་ལས་བསྒྲགས། བཤད། བསྟན་ཏེ། དེ་དག་ཐམས་ཅད་ཀྱིས་གཟུངས་འདི་ཐོས་མ་ཐག་ཏུ་སྡིག་པ་ལྟུང་བར་བྱེད་པ་ཐམས་ཅད་ལས་རྣམ་པར་གྲོལ་བ་དང་། 
སྐྱེ་བ་དྲན་པར་འགྱུར་བ་ངས་དྲན་ནོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་སྨྲོས་ཤིག །ཕྱི་མའི་དུས་ན་འཇིག་རྟེན་གྱི་ཁམས་ཀུན་ནས་ཉོན་མོངས་པ་ཅན་དུ་སེམས་ཅན་སྡིག་པ་བྱེད་པ། མཚམས་མེད་པ་བྱེད་པ་བྱེ་བ་ཁྲག་
ཁྲིག་འབུམ་ཕྲག་དུ་མའི་སྡིག་པ་ཟད་པར་འགྱུར། ཕན་པ་དང་། བདེ་བར་འགྱུར། མགོན་མེད་པ་རྣམས་ཀྱི་མགོན་དུ་འགྱུར་རོ། །ངས་ཀྱང་གནང་ཞིང་རྗེས་སུ་ཡི་རང་ངོ་། །བཅོམ་ལྡན་འདས་ཀྱིས་བཀའ་སྩལ་པ། དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་ཀུན་ཏུ་བཟང་པོས་སྤྱན་རས་གཟིགས་དབང་ཕྱུག་གི་མ་ཞེས་བྱ་བའི་གཟུངས་ཀྱི་རིག་སྔགས་ཆེན་མོའི་གསང་སྔགས་ཀྱི་གཞི་འདི་དག་སྨྲས་སོ། །དཀོན་མཆོག་གསུམ་ལ་ཕྱག་འཚལ་ལོ། །བཅོམ་
ལྡན་འདས་དེ་བཞིན་གཤེགས་པ་འོད་དཔག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །དེ་དག་ལ་
<pb id="106.239a"/>
ཕྱག་འཚལ་ནས་འཕགས་པ་སྤྱན་རས་གཟིགས་དབང་ཕྱུག་གི་ཡུམ་ཞེས་བྱ་བའི་གཟུངས་རིག་སྔགས་ཆེན་མོའི་གསང་སྔགས་ཀྱི་གཞི་འདི་དག་བརྗོད་པར་བྱའོ། །བདག་ལ་རིག་པ་འདི་གྲུབ་པར་གྱུར་ཅིག །ཏདྱ་ཐཱ། ཨི་ལེ་མི་ལེ། 
ཙི་ལི་མི་ལེ། ཀུན་ཏུ་ལེ། ཀུན་ཏུ་ལེ། ཏུ་ལེ།  སི་རེ། སི་སི་རེ། བི་སི་རེ། བི་རཱ་ཡཱ། བི་སེ་རེ།  གོའུ་རི། གན་དྷ་རི། དྲ་མི་དྲེ། མཱ་ཏང་གི། པུ་ཀ་ཀ་སི། ཀད་ཊ་ཡ། མཱ་ལ་ཙན་ཌ་ལཱི། ཧུད་ཊུ་མ་ལི་ནི། ཧུད་ཌྷུ་ཌྷུ་མཱ་ལི་ནི། ཙི་ལེ་མི་ལེ། གྲིནྟ་སཽ་མྱ་དར་ཤ་
ནེ། ཀུ་རུ་ཙན་དྲ་མུ་ཁི། ལ་གྷུ་མཱ་ན་ཡམ་ཏེ། ཨཱརྱ་དཀྵི་ཎ་བྷུ་ཛེ། སརྦ་བིདྱཱ་ནཱ་མ། པྲ་ས་དྷ་ནེ། སརྦ་བི་དྷ་ན་མ། ཨཱ་ཤྭ་རི་སྭཱ་ཧཱ། བཀླགས་པས་གྲུབ་པའི་གཟུངས་འདིའི་ཆོ་ག་ནི་འདི་ཡིན་ཏེ། ཐོས་མ་ཐག་ཏུ་ལས་ཀྱི་སྒྲིབ་པ་ཐམས་
ཅད་བྱང་བར་འགྱུར་རོ། །འཇིགས་པ་ཐམས་ཅད་ལས་སྲུང་ངོ་། །དུས་གསུམ་དུ་བཟླས་པ་བྱས་ན་ཞག་བདུན་གྱིས་བྱང་ཆུབ་སེམས་དཔའ་ཀུན་ཏུ་བཟང་པོ་མཐོང་བར་འགྱུར་རོ། །གཞན་དུ་མི་སེམས་པའི་ཡིད་ཀྱིས་བཟླས་
པ་བྱས་ན་ཟླ་བ་གཅིག་གིས་འཕགས་པ་སྤྱན་རས་གཟིགས་དབང་ཕྱུག་གི་མ་རིག་པ་ཆེན་མོ་བདག་ཉིད་སྟོན་ཏེ། འཕགས་པ་འོད་དཔག་མེད་ཀྱང་མཐོང་ངོ་། །བྱང་ཆུབ་ལས་ཕྱིར་མི་ལྡོག་པར་འགྱུར་རོ། །སྐྱེ་བ་དྲན་པ་དང་། ཐོས་
པ་འཛིན་པར་ཡང་འགྱུར་རོ། །གང་དང་གང་དུ་སྐྱེས་པ་དེ་དང་དེར་དམ་པའི་ཆོས་དང་མི་འབྲལ་བར་འགྱུར་རོ། །ལོངས་སྤྱོད་ཆེན་པོར་འགྱུར་རོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། བྱང་ཆུབ་སེམས་དཔའ་སེམས་དཔའ་
ཆེན་པོ་ཀུན་ཏུ་བཟང་པོ་དང་། བྱང་ཆུབ་སེམས་དཔའ་དེ་དག་དང་། དགེ་སློང་དེ་དག་དང་། ཐམས་ཅད་དང་ལྡན་པའི་འཁོར་དེ་དག་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་བར་བསྟོད་དོ། །འཕགས་པ་སྤྱན་རས་
གཟིགས་དབང་ཕྱུག་གི་ཡུམ་ཞེས་བྱ་བའི་གཟུངས།  རྫོགས་སྷོ།།  །།རྒྱ་གར་གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་དང་། ཞུ་ཆེན་གྱི་ལོཙྪ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་སྐད་སར་ཆད་ཀྱིས་ཀྱང་བཅོས་ནས་གཏན་ལ་