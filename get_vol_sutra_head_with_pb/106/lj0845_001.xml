<pb id="106.270a"/>
རབ་ཏུ་མྱོས་པ་རྣམས་བསྲུང་བར་འགྱུར་རོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། དགེ་སློང་དེ་དག་དང་། བརྒྱ་བྱིན་དང་། ཚངས་པ་དང་། འཇིག་རྟེན་སྐྱོང་བ་དེ་དག་དང་། ཀླུའི་དབང་པོ་དེ་དག་དང་། 
ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་བར་བསྟོད་དོ། །འཕགས་པ་འགྲོ་ལྡིང་བའི་རིག་སྔགས་ཀྱི་རྒྱལ་པོ།  རྫོགས་སྷོ།།  །།རྒྱ་གར་
གྱི་མཁན་པོ་འཛི་ན་མི་ཏྲ་དང་། དཱ་ན་ཤཱི་ལ་དང་། ཞུ་ཆེན་གྱི་ལོཙྪ་བ་བན་དེ་ཡེ་ཤེས་སྡེས་བསྒྱུར་ཅིང་ཞུས་ཏེ་སྐད་གསར་ཆད་ཀྱིས་ཀྱང་བཅོས་ནས་གཏན་ལ་ཕབ་པ།།  །།<sutra id="J845"/><head n="1" t="འཕགས་པ་གཞན་གྱིས་མི་ཐུབ་པ་མི་འཇིགས་པ་སྦྱིན་པ་ཞེས་བྱ་བ།" st="ཨཱརྱ་ཨ་བྷ་ཡཱ་ཏ་དཱ་ན་ནཱ་མ་ཨ་པ་རཱ་ཛི་ཏ།"/><bampo n="845.1" zh="97.1"/>རྒྱ་གར་སྐད་དུ། ཨཱརྱ་ཨ་བྷ་ཡཱ་ཏ་དཱ་ན་ནཱ་མ་ཨ་
པ་རཱ་ཛི་ཏ། བོད་སྐད་དུ། འཕགས་པ་གཞན་གྱིས་མི་ཐུབ་པ་མི་འཇིགས་པ་སྦྱིན་པ་ཞེས་བྱ་བ། སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །གྲུབ་པ་ཐམས་ཅད་ལ་ཕྱག་འཚལ་ལོ། །སངས་རྒྱས་
ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །
སེམས་ཅན་ཐམས་ཅད་ཀྱི་སྡུག་བསྔལ་སེལ་བ་ལ་ཕྱག་འཚལ་ལོ། །སེམས་ཅན་ཐམས་ཅད་སྡུག་བསྔལ་ལས་གྲོལ་བར་མཛད་པ་ལ་ཕྱག་འཚལ་ལོ། །སེམས་ཅན་ཐམས་ཅད་ཀྱི་འཆིང་བ་གཅོད་པ་ལ་ཕྱག་འཚལ་ལོ། །
སེམས་ཅན་ཐམས་ཅད་ལ་མི་འཇིགས་པ་སྦྱིན་པ་ལ་ཕྱག་འཚལ་ལོ། །དེ་ནས་འཇིགས་པ་མེད་པ་འཕགས་པ་སྤྱན་རས་གཟིགས་དབང་ཕྱུག་གི་གཞན་གྱིས་མི་ཐུབ་པའི་སྙིང་པོ་བརྗོད་པར་བྱའོ། །ལས་ཀུན་བྱེད་པ་དགེ་
བ་སྟེ། །འབྱུང་པོ་ཀུན་གྱིས་འཇིགས་པ་མེད། །བདུད་རྩི་ལས་ནི་བདུད་རྩི་འབྱུང་། །འདི་ནི་ལས་ཀུན་བྱེད་པ་ཡིན། །དགྲ་ཀུན་འཇིགས་པར་བྱེད་པ་སྟེ། །རྩོད་དང་དེ་བཞིན་འཐབ་པ་དང་། །གཞན་དང་དགྲས་ནི་འཁོར་བ་
<pb id="106.270b"/>
དང་། །རྩོད་པའི་ནང་དུ་རྩོད་བྱེད་དང་། །རྟག་ཏུ་དགྲ་དང་ཕྲད་པ་དང་། །རྨུགས་པར་བྱེད་ཅིང་རེངས་པར་བྱེད། །རྨོངས་པར་བྱེད་ཅིང་སྡིག་པ་སེལ། །དུག་དང་མེ་ནི་རེངས་བྱེད་དང་། །རིམས་དང་ཉེས་སྡིག་ཐམས་ཅད་སེལ། །ཆོམ་ཀུན་དང་ནི་
ཆུ་དང་སྦྲུལ། །རྨི་ལམ་ངན་པ་ཐམས་ཅད་སེལ། །འབྱུང་པོ་ཐམས་ཅད་ཟློག་པ་ཡིན། །སངས་རྒྱས་བྱང་ཆུབ་འདྲེན་པ་དང་། །ཆོས་ཀུན་རབ་ཏུ་སྟོན་པ་སྟེ། །འདི་ནི་རིག་སྔགས་མཐུ་སྟོབས་ཅན། །གཞན་གྱིས་མི་ཐུབ་སྲིན་པོ་
འཇོམས། །གང་ཚེ་རིག་སྔགས་འདི་བཤད་པ། །དེ་ན་ས་འདི་གཡོ་བར་འགྱུར། །འཇིགས་མེད་ལྡན་པ་ཞེས་བྱ་བའི། །རིག་སྔགས་རྒྱལ་པོ་བླ་ན་མེད། །འཇིག་རྟེན་མགོན་པོས་གསུངས་པ་སྟེ། །འཇིག་རྟེན་གསུམ་པོ་ཀུན་གྱིས་
མཆོད། །དེ་ནས་འཇིགས་པ་མེད་པར་སྤྱན་རས་གཟིགས་དབང་ཕྱུག་གིས་དེ་བཞིན་གཤེགས་པ་རྗེས་སུ་དྲན་པར་བྱས་ནས་རང་གི་སྙིང་པོ་གཞན་གྱིས་མི་ཐུབ་པ་དེ་བཞིན་གཤེགས་པ་ཐམས་ཅད་ཀྱིས་གསུངས་པ་འདི་སྨྲས་
སོ། །ཨོཾ་ཏ་ར་ཏ་ར། ཏཱ་རེ་ཏཱ་རེ། མོ་རི་ཀེ་ཙན་དྲ་པྲ་བྷེ། བྷི་རྀ་བྷི་རྀ། ཙི་རི་ཙི་རི། སཱུརྱ་ཀཱན་ཏེ།   ཧེ་མ་པྲ་བྷེ། བུད་དྷྱ་བུད་དྷྱ། བོ་དྷ་ནི། སརྦ་པཱ་པ་པྲ་ཎཱ་ཤ་ནི། ཙ་ར་ཙ་ར། བི་ཤ་པྲ་ཤ་མ་ནི། ཙི་རི་ཙི་རི། ཙུ་རུ་ཙུ་རུ། སརྦ་བིད་དྷྱ་དྷ་ར་ན་མསྐྲི་ཏེ། དྷ་ར་
དྷ་ར། དྷི་རི་དྷི་རི། དྷུ་རུ་དྷུ་རུ། སརྦ་ཏ་ཐཱ་ག་ཏ་བྷ་ཥི་ཏ། པ་ར་པ་ར། པི་རི་པི་རི། པུ་རུ་པུ་རུ། པྲཛྙ་པཱ་ར་མི་ཏཱ། ཨ་ནུ་ཛྙཱ་ཏེ། ཥ་ཊ་པཱ་ར་མི་ཏཱ་པཱ་རི་པཱུ་ར། གྃ་ག་ན་དི་བ་ལུ་ཀོ་པཱ་མ། ཏ་ཐཱ་ག་ཏ་བྷཱ་ཥི་ཏ། པྲི་ཡྃ་ཀ་རི། དྷན་ཀ་རི། པྲི་ཏི་ཀ་རི། ཤུ་བྷ་ཀ་
རི། པ་བི་ཏྲ། མྃ་ག་ལ་དྷ་རི་ཎི། སརྦ་དེ་བ་ཏ་ཨ་དྷི་ཏེ། སརྦ་མ་ཧཱ་རོ་ག་ཨ་དྷི་ཏེ། སརྦ་ཀིན་ན་ར་ཨ་དྷི་ཏེ། སརྦ་ཡཀྵ།  རཱཀྵ་སཱ། ཨ་དྷི་ཏེ། བྲཧྨ་བྷཱ་ཥྀ་ཏེ། ཨིན་དྲ་བྷཱ་ཥི་ཏེ། ཙ་ཏུར་མ་ཧཱ་རཱ་ཛ་བྷཱ་ཥི་ཏི། ཙན་དྲ་སཱུརྱ་བྷཱ་ཥི་ཏེ། ཨོཾ་ཏི་རི་ཏི་རི། 
ཙན་དྲ་ཀི་རཱ་ནེ།  ཀི་ལི་ཀི་ལི། སརྦ་ཤཱ་ཏྲུྃ་བི་ན་ཤ་ནི་ཧཱུྃ་ཕཊ་སྭཱ་ཧཱ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་དང་ལྡན་པ་འཕགས་པ་སྤྱན་རས་གཟིགས་དབང་ཕྱུག་གིས། བྱང་ཆུབ་སེམས་དཔའ་མི་འཇིགས་
<pb id="106.271a"/>
པ་སྦྱིན་པ་ལ་འདི་སྐད་ཅེས་སྨྲས་སོ། །མི་འཇིགས་པ་སྦྱིན་པ་སྔོན་བྱུང་བ་འདས་པའི་དུས་ན་འཇིག་རྟེན་གྱི་ཁམས་གང་གཱའི་ཀླུང་གི་བྱེ་མ་སྙེད་འདས་པ་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རིག་པ་དང་ཞབས་སུ་ལྡན་པ། སེམས་ཅན་ཐམས་ཅད་ལ་ཕན་འདོགས་པ། གཞན་གྱིས་མི་ཐུབ་པའི་དབང་ཕྱུག་འོད་ཅེས་བྱ་བ་འཇིག་རྟེན་དུ་བྱུང་སྟེ། དེ་ལས་བདག་གིས་འདི་དག་ཐོས་སོ། །དེ་ལས་བཟུང་ནས་བྱང་ཆུབ་
སེམས་དཔའ་རྣམས་དང་། སེམས་ཅན་ཐམས་ཅད་ལ་ཡང་བསྙད་དོ། །མི་འཇིགས་པ་སྦྱིན་པ་གཞན་གྱིས་མི་ཐུབ་པའི་སྙིང་པོ་འདི་ནི་ཡང་དག་པར་རྫོགས་པའི་སངས་རྒྱས་བདུན་པོ་རྣམ་པར་གཟིགས་དང་། གཙུག་ཏོར་ཅན་དང་། 
ཐམས་ཅད་སྐྱོབ་དང་། འཁོར་བ་འཇིག་དང་། གསེར་ཐུབ་དང་། འོད་སྲུང་དང་། ཤཱཀྱ་ཐུབ་པ་རྣམས་ཀྱིས་གསུངས་སོ། །གཞན་གྱིས་མི་ཐུབ་པའི་སྙིང་པོ་འདི་ནི་བདག་སྲུང་བ་དང་། གཞན་སྲུང་བ་དང་། གཉི་ག་སྲུང་བ་དང་། གྲོང་དང་། གྲོང་ཁྱེར་
དང་། གྲོང་རྡལ་དང་། ལྗོངས་དང་། ཡུལ་འཁོར་དང་། རྒྱལ་པོའི་ཕོ་བྲང་སྲུང་བ། སྲོག་སྐྱོང་བ། ཚེ་སྦྱིན་པ། ལག་ཆ་རེངས་པར་བྱེད་པ། འཐབ་མོ་དང་། འཐབ་པ་དང་། འགྱེད་པ་དང་། རྩོད་པ་ཐམས་ཅད་ཞི་བར་བྱེད་པ། དགྲ་ཐམས་ཅད་ཟློག་པ། འཆིང་བ་ཐམས་ཅད་
གྲོལ་བར་བྱེད་པ། ཐམས་ཅད་དུ་གཞན་གྱིས་མི་ཐུབ་པའོ། །ཤུད་དྷེ།  མུག་ཏེ།  པྲ་བྷ་སྭཱ་རེ། ཤྭཱ་ཏེ། པད་ད་ར་པཱ་སི་ནི། སརྦ་དུཥྚན་ཛྃ་བྷཱ་ཡ་མི། སྟམ་བྷཱ་ཡ་མི། མོ་ཧཱ་ཡ་མི། ཨོཾ་སྭཱ་ཧཱ། ས་བིད་ཏེ་སྭཱ་ཧཱ། ཤྭ་ཏེ་སྭཱ་ཧཱ། ཤྭ་ཏེ་པ་ཏ་པྲཱ་པྲི་ཏི་སྭཱ་ཧཱ།  ཏདྱ་ཐཱ། 
ཏཱ་རེ་ཏཱ་རེ། ཏཱ་རི་ནི་རཀྵ་རཀྵ་སརྦ་ཀ་ལི་ཀ་ལ་ཧ། བིག་ག་གྲ་ཧ། བྷི་ཏ་དུཿ།  སྭ་པ་ན་བྷྱ་ཡེ་བྷྱཿསྭཱ་ཧཱ། རྟག་ཏུ་ལེ་ལོ་མེད་པར་ནི། །གང་ཞིག་གཟུངས་འདི་འཆང་བྱེད་པ། །དེ་ལ་ལྷ་ཚོགས་ཐམས་ཅད་ཀྱང་། །དུས་ཀུན་དུ་ནི་སྲུང་བར་བྱེད། །དེ་ནི་འཇིགས་པར་
འགྱུར་བ་མེད། །དེ་ནི་རྟག་སྲུང་ལྷན་ནེ་འཇུག། །ཇི་ལྟར་ཉི་མ་ས་སྟེང་ན། །གཟི་བརྗིད་གྲགས་འཆང་ལྷན་ནེ་བཞིན། །དེ་ལ་གཤེད་བྱེད་བྱད་སྟེམ་དང་། །སྲུལ་པོ་དག་གིས་མི་ཚུགས་ཏེ། །དེ་ལ་དཔལ་ཡོན་འཇུག་པར་འགྱུར། །ཁ་དོག་དང་ནི་ཚེ་
<pb id="106.271b"/>
ཡང་འཕེལ། །འཕགས་པ་གཞན་གྱིས་མི་ཐུབ་པ་མི་འཇིགས་པ་སྦྱིན་པ་ཞེས་བྱ་བ། རྫོགས་སྷོ།།  །།རྒྱ་གར་གྱི་མཁན་པོ་པྲཛྙཱ་བར་མ་དང་། ཞུ་ཆེན་གྱི་ལོཙྪ་བ་བན་དེ་ཡེ་ཤེས་སྡེ་ལ་སོགས་པས་བསྒྱུར་ཅིང་ཞུས་ཏེ་གཏན་ལ་ཕབ་པ།།  
།།<sutra id="J846"/><head n="1" t="འཕགས་པ་གཞན་གྱིས་མི་ཐུབ་པའི་རིན་པོ་ཆེའི་ཕྲེང་བ་ཞེས་བྱ་བ།" st="ཨཱརྱ་རད་ན་མཱ་ལ་ནཱ་མ་ཨ་པ་རཱ་ཛི་ཏ།"/><bampo n="846.1" zh="97.1"/>རྒྱ་གར་སྐད་དུ། ཨཱརྱ་རད་ན་མཱ་ལ་ནཱ་མ་ཨ་པ་རཱ་ཛི་ཏ། བོད་སྐད་དུ། འཕགས་པ་གཞན་གྱིས་མི་ཐུབ་པའི་རིན་པོ་ཆེའི་ཕྲེང་བ་ཞེས་བྱ་བ། དཀོན་མཆོག་གསུམ་ལ་ཕྱག་འཚལ་ལོ། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་
འཚལ་ལོ། །དགེ་འདུན་ལ་ཕྱག་འཚལ་ལོ། །ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་ཉན་ཐོས་ཀྱི་དགེ་འདུན་དང་བཅས་པ་རྣམས་ལ་ཕྱག་འཚལ་ལོ། །བྱམས་པ་ལ་སོགས་པ་བྱང་ཆུབ་སེམས་དཔའ་ཐམས་ཅད་ལ་ཕྱག་
འཚལ་ལོ། །ཡང་དག་པར་སོང་བ་རྣམས་ལ་ཕྱག་འཚལ་ལོ། །ཡང་དག་པར་ཞུགས་པ་རྣམས་ལ་ཕྱག་འཚལ་ལོ། །དགྲ་བཅོམ་པ་རྣམས་ལ་ཕྱག་འཚལ་ལོ། །ཕྱིར་མི་འོང་བ་རྣམས་ལ་ཕྱག་འཚལ་ལོ། །ལན་ཅིག་ཕྱིར་འོང་བ་རྣམས་ལ་
ཕྱག་འཚལ་ལོ། །རྒྱུན་དུ་ཞུགས་པ་རྣམས་ལ་ཕྱག་འཚལ་ལོ། །ལྷའི་དྲང་སྲོང་རྣམས་ལ་ཕྱག་འཚལ་ལོ། །བརྟུལ་ཞུགས་གྲུབ་པ་རྣམས་ལ་ཕྱག་འཚལ་ལོ། །ལྷ་རྣམས་ལ་ཕྱག་འཚལ་ལོ། །ཀླུ་རྣམས་ལ་ཕྱག་འཚལ་ལོ། །གནོད་སྦྱིན་
རྣམས་ལ་ཕྱག་འཚལ་ལོ། །དྲི་ཟ་རྣམས་ལ་ཕྱག་འཚལ་ལོ། །ལྟོ་འཕྱེ་ཆེན་པོ་རྣམས་ལ་ཕྱག་འཚལ་ལོ། །མི་འམ་ཅི་རྣམས་ལ་ཕྱག་འཚལ་ལོ། །ཤ་ཟ་སྐྲ་གྱེན་དུ་བརྫེས་པ་རྣམས་ལ་ཕྱག་འཚལ་ལོ། །རིག་པའི་བདག་པོ་ཐམས་ཅད་
ལ་ཕྱག་འཚལ་ལོ། །ཟླ་བ་དང་ཉི་མ་རྣམས་ལ་ཕྱག་འཚལ་ལོ། །རྒྱུ་སྐར་ཉི་ཤུ་རྩ་བརྒྱད་ལ་ཕྱག་འཚལ་ལོ། །དེ་ནས་གཞན་གྱིས་མི་ཐུབ་པའི་རིན་པོ་ཆེའི་ཕྲེང་བའི་སྙིང་པོ་ཡང་དག་པར་རྫོགས་པའི་སངས་རྒྱས་ཀྱིས་གསུངས་པ། ལྷ་དང་། ཀླུ་རྣམས་
ཀྱིས་རྗེས་སུ་ཡི་རང་བ་ལས་ཐམས་ཅད་བྱེད་པ་གཙང་མ་བརྗོད་པར་བྱ་སྟེ། དག་ཅིང་དེ་བཞིན་བཀྲ་ཤིས་པ། །བསོད་ནམས་བྱེད་གཙང་དཔལ་ཡོན་ཅན། །སྲིན་པོ་འཇོམས་པའི་ལྷ་རྣམས་དང་། །སེམས་ཅན་ཀུན་གྱིས་མི་ཐུབ་པའོ། །སྡིག་པ་
<pb id="106.272a"/>
ཐམས་ཅད་རབ་འཇིག་པ། །དོན་ཀུན་སྒྲུབ་པ་དཔལ་ཡོན་ཅན། །གདོན་ཀུན་རྣམ་པར་འཇིག་བྱེད་པ། །རིག་སྔགས་འདི་ནི་བརྗོད་པར་བྱ། །འདི་ནི་རྟག་ཏུ་རྒྱལ་བྱེད་པ། །བརྒྱ་བྱིན་གྱིས་ཀྱང་མི་ཐུབ་འདི། །དུག་དང་གཤེད་བྱེད་
འཇིག་བྱེད་པ། །མེ་དགྲ་རྒྱལ་པོའི་འཇིགས་པ་དང་། །གཤེད་བྱེད་གདོན་དང་རོ་ལངས་དང་། །རྨི་ལམ་ངན་དང་ལུས་སྲུལ་དང་། །ལྷ་དང་ལྷ་མིན་དྲི་ཟ་དང་། །གནོད་སྦྱིན་སྲིན་པོ་ཀླུ་རྣམས་ལས། །ཀུན་ནས་དཔག་ཚད་བརྒྱ་ཚུན་ཆད། །རྟག་ཏུ་
བདག་ལ་བསྲུང་བར་མཛོད། །ཉིན་གཅིག་པའི་རིམས་ནད་དང་། །ཉིན་གཉིས་པ་དང་ཉིན་གསུམ་དང་། །ཉིན་བཞི་པ་ཡི་རིམས་ནད་དང་། །མི་བཟད་རིམས་ལས་འདི་སྲུང་བྱེད། །དུག་དང་དབྱིག་དུག་ཟོས་པ་ཡང་། །ཁ་ཟས་བཞིན་དུ་
འཇུ་བར་འགྱུར། །གང་གི་མངལ་ན་མི་ཆགས་དང་། །གང་གི་བུ་ཕོ་འཆི་བ་ཡང་། །རིན་པོ་ཆེ་ཡི་ཕྲེང་བ་འདིས། །དེ་དག་མྱུར་དུ་འཚོ་བར་བྱེད། །ནོར་འདོད་པས་ནི་ནོར་རྣམས་འཐོབ། །དཔལ་འདོད་པ་ཡང་དཔལ་འཐོབ་འགྱུར། །འཐབ་
ཅིང་འགྱེད་དང་གཡུལ་ངོར་ཡང་། །མྱུར་དུ་རྒྱལ་བར་བྱེད་པ་ཡིན། །སེམས་ཅན་རྣམས་ལ་གནོད་གཟིགས་ནས། །འཇིག་རྟེན་མགོན་གྱིས་རབ་གསུངས་པ། །རིན་ཆེན་ཕྲེང་ཞེས་བྱ་བ་ཡི། །རིག་སྔགས་འདི་ནི་བརྗོད་པར་བྱ། །
ཏདྱ་ཐཱ། ཨོཾ་དྷ་ན་ན་ཀ་རི། བི་པུ་ལ་ཀ་རི། ཛ་ཡ་ཀ་རི། ཡཥྚ་ཀ་རི། བྲིད་དྷི་ཀ་རི། ཨ་ཡུར་དཱ་དི། པུཎྱ་དཱ་རི། ཨ་ལཀྵྨ་པྲ་ཤ་མ་ནི། དྷ་ན་དྷ་ནྱ་བི་བརྟ་ནི། ཤྲཱི་ཀ་རི། སརྦ་གྲ་ཧ་ན་ཀྵ་ཏྲ་བ་ཤ་བརྟི་ནི། མེ་དཱ་ཛ་ན་ནི། པུ་ཏྲ་ཛ་ན་ནི། བ་རི་བ་རཱ་བརྟ་ནི། 
ཨ་ཡུར་དཱ་དི། པྲི་དྷ་ཀ་རི། ཛྃ་བྷ་ནི། སྟྃ་བྷ་ནི། མོ་ཧ་ནི། ཨ་མོ་གྷ་ཤག་ཏི། ཀན་ཙ་ན་མཱ་ལེ། གྲ་ཧ་སཽ་མྱ་ཀ་ར་ནི། སརྦ་ཀ་ལི་ཀ་ལ་ཧ་བི་གྲ་བཱི་བ་ད་བ་ད་པྲ་ཤ་མ་ནི། པ་ར་ཙཀྲ་ནི་བ་ར་ནི།  པ་ར་སཻ་ནྱ། སྟམ་བྷ་ནི་ཙིད་ཏ་ནིར་མ་ལཱི་ཀ་ར་ཎཱི། སརྦ་པཱ་པ་པྲ་ཤ་
མ་ནི། སརྦ་ཀ་ལ་བིཥྚ་ན་ཤ་ནི་སྭཱ་ཧཱ། ཙུ་རུ་ཙུ་རུ་སྭཱ་ཧཱ། ཏུ་རུ་ཏུ་རུ་སྭཱ་ཧཱ། མུ་རུ་མུ་རུ་སྭཱ་ཧཱ། དེ་བ་ཨ་ནུད་ཛྙཱི་ཏེ་སྭཱ་ཧཱ། སརྦ་ནཱ་གཱ་སྃ་རཀྵི་ཏེ་སྭཱ་ཧཱ། ཨོཾ་ནི་རི་ནི་རི་ཕཊ། ཧ་ན་ཧ་ན་ཕཊ། ད་ཧ་ད་ཧ་ཕཊ། པ་ཙ་པ་ཙ་ཕཊ། གང་དག་བདག་ལ་སྡང་བར་
<pb id="106.272b"/>
སེམས་པ་དང་། གནོད་པར་སེམས་པ་དང་། སྦྱིན་བསྲེག་བྱེད་པ་དང་། བྱད་བྱེད་པ་དང་། བྱེད་དུ་འཇུག་པ་དང་། བྱེད་པ་ལ་རྗེས་སུ་ཡི་རང་བ་དེ་དག་ཐམས་ཅད་ཕཊ་ཕཊ་སྭཱ་ཧཱ། ཨག་ནི་སྟྃ་བྷ་ཡ་མི།   བི་ཥ་ན་ཤཱ་ཏྲཱུཾ་ཨུ་ད་ཀ་ན་ཙོོ་རན་སརྦ་དུཥྚན་
སརྦ་པྲཏྱ་རྠི་ཀ །པྲ་ཏྱ་མ་ཏྲ་ན། སྟྃ་བྷཱ་ཡ་མི། ཛྃ་བྷཱ་ཡ་མི། མོ་ཧ་ཡཱ་མི། ཕཊ་ཕཊ་སྭཱ་ཧཱ། གཞན་གྱིས་མི་ཐུབ་ཅེས་བྱ་བ། །རིན་ཆེན་ཕྲེང་གིས་རྣམ་པར་བརྒྱན། །ལས་ཀུན་བྱེད་དང་དེ་བཞིན་དུ། །རྟག་ཏུ་སྲུང་བ་བྱེད་པ་འདི། །འགྲོ་བ་འམ་ཡང་ན་ཅི་ཡང་
རུང་། །དེ་དག་འགའ་ཞིག་བྲིས་ཏེ་འཆང་། །སྲིན་པོ་འཇོམས་པ་བསོད་ནམས་མཆོག །སྡིག་པའི་རྙོག་པ་འཇིག་པར་བྱེད། །གཡུལ་འགྱད་པ་དང་འཐབ་པར་ཡང་། །ཀུན་ཏུ་རྒྱལ་བར་བྱེད་པ་དགེ །མི་གང་གཙང་སྦྲར་བྱས་ནས་སུ། །
རིག་སྔགས་འདི་བྲིས་འཆང་བ་དང་། །བཀླགས་དྲན་ཤེས་རབ་ཅན་དེ་ལ། །འཇིགས་པ་ཀུན་དུ་མི་འབྱུང་ངོ་། །ཆོ་ག་བཞིན་དུ་ཀློག་འཆང་ན། །གསང་བ་པ་ཀུན་རྟག་ཏུ་སྲུང་། །ཡོངས་སུ་སྐྱོང་བར་བྱེད་པར་འགྱུར། །རྟག་ཏུ་རྒྱལ་བར་བྱེད་
པ་སྟེ། །དཔེར་ན་རིན་ཆེན་ཕྲེང་བ་ཡིས། །མགོ་བོ་བརྒྱན་ན་མཛེས་པ་ལྟར། །དེ་བཞིན་ཕུན་སུམ་ཚོགས་པས་མཛེས། །གང་ཞིག་རིག་སྔགས་འདི་འཆང་ནི། །དེ་ཡི་གདོན་རྣམས་རྣམ་པར་འཇིག །ནད་ཀྱིས་བཏབ་པར་མི་འགྱུར་རོ། །
བུ་དང་ཚ་བོ་རྣམ་པར་འཕེལ། །དེ་ཡི་འཁོར་ནི་བཟང་པོར་འགྱུར། །སེམས་ཅན་ཀུན་ལ་ཕན་ཕྱིར་དང་། །བྱེ་བྲག་ཏུ་ནི་བྱས་པའི་ཕྱིར། །དེ་བཞིན་གཤེགས་པ་ཐམས་ཅད་ཀྱིས། །རིག་སྔགས་འདི་ནི་བྱིན་གྱིས་བརླབས། །ལྷ་ཡི་དབང་པོ་
རྣམས་དང་ནི། །དེ་བཞིན་བྱང་ཆུབ་སེམས་དཔའ་སྲུང་། །དེ་ལ་ཕྱོགས་བཅུ་རྣམས་ཀྱི་ནི། །དེ་བཞིན་གཤེགས་པ་གཟིགས་པར་མཛད། །དགེ་བ་དང་ནི་ནོར་རྣམས་འཕེལ། །སྡིག་པ་རྣམས་ཀྱང་བྱང་བར་འགྱུར། །རྨི་ལམ་ངན་
ཉེས་བྱས་པ་ཡིས། །གྲོལ་འགྱུར་འདི་ལ་ཐེ་ཚོམ་མེད། །ཏདྱ་ཐཱ། མུ་ནི་མུ་ནི། མུ་ནི་མུ་ནི།  མུ་ནི་རི། མ་ཏི་མ་ཏི་མ་ཏི། མ་ཧཱ་མ་ཏི། བདག་འཇིགས་པ་ཐམས་ཅད་ལས་སྲུངས་ཤིག་སྲུངས་ཤིག །སངས་རྒྱས་ཐམས་ཅད་ལ་ཕྱག་འཚལ་ལོ། །
<pb id="106.273a"/>
ཡམས་ཀྱི་ནད་དང་། གནོད་པ་ཐམས་ཅད་ལས་བདག་བདེ་ལེགས་སུ་གྱུར་ཅིག་སྭཱ་ཧཱ། འཕགས་པ་གཞན་གྱིས་མི་ཐུབ་པ་རིན་པོ་ཆེའི་ཕྲེང་བ་ཞེས་བྱ་བ།  རྫོགས་སྷོ།།  སྐར་ཞུས།     <sutra id="J847"/><head n="1" t="སྟོང་འགྱུར་ཞེས་བྱ་བའི་གཟུངས།" st="nst"/><bampo n="847.1" zh="97.1"/>དཀོན་མཆོག་གསུམ་ལ་ཕྱག་འཚལ་ལོ། །
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཕགས་པ་སྤྱན་རས་གཟིགས་དབང་
ཕྱུག་ལ་ཕྱག་འཚལ་ལོ། །ཏདྱ་ཐཱ། ཨོཾ་ཛ་ཡེ་ཛ་ཡེ། མ་ཧཱ་ཛ་ཡེ། ཛ་ཡཱ་བ་ཧི་ནི། ཛ་ཡོད་ཏ་རི། ཀ་ལ་ཀ་ལ། མ་ལ་མ་ལ། ཙ་ལ་ཙ་ལ། ཀྵི་ཎ་ཀྵི་ཎ། སརྦ་ཀརྨ་ཨ་བ་ར་ཎ།  ནི་མེ་སརྦཱ་ཉཛྙཱ་ན་ཨ་དྷི་ཏི་སྭཱ་ཧཱ། ན་མོ་བྷ་ག་བ་ཏི་ས་ཧ་སྲ་བརྟེ། སརྦ་བུད་དྷ་
ཨ་བ་ལོ་ཀྲི་ཏི་ཙཀྵུ་ཤྲོ་ཏྲ་གྷཱ་ཎ་ཛི་ཧྭཱ་ཀཱ་ཡ་མ་ནོ་བི་ཛྙཱ་ན་བི་ཤོ་དྷ་ནི་སྭཱ་ཧཱ། ཕུ་རུ་ཕུ་རུ། སུ་རུ་སུ་རུ། ཕུ་རཱ་ཕུ་རཱ། པྲ་ཕུ་རཱ་པྲ་ཕུ་རཱ། སརྦ་བུད་དྷ་ཨ་དྷི་ཏ་སྭཱ་ཧཱ། དྷརྨ་དྷ་ཏུ་གརྦྷེ་སྭཱ་ཧཱ། ཨ་བྷཱ་བ་སྭ་བྷཱ་བ།  སརྦ་དྷརྨ་ཨ་བ་བོ་དྷ་ནི་སྭཱ་ཧཱ། གཟུངས་འདིའི་ཆོ་
ག་ནི་འདི་ཡིན་ཏེ། ལན་ཅིག་བརྗོད་པས་ཀྱང་བསྐལ་པ་སྟོང་གི་བར་དུ་ལས་ཀྱི་སྒྲིབ་པ་བསགས་པ་ཐམས་ཅད་ཟད་པར་འགྱུར་རོ། །སངས་རྒྱས་སྟོང་གིས་དགེ་བའི་རྩ་བ་བསགས་པ་འཐོབ་པར་འགྱུར་རོ། །བསྐལ་པ་སྟོང་གི་བར་དུ་འཁོར་བ་ལ་
རྒྱབ་ཀྱིས་ཕྱོགས་པར་འགྱུར་རོ། །ཚེ་རྗེས་ནས་འཁོར་ལོས་སྒྱུར་བའི་རྒྱལ་སྲིད་ཐོབ་པར་འགྱུར་རོ། །འཆི་བའི་དུས་ཀྱི་ཚེ་སངས་རྒྱས་སྟོང་མཐོང་བར་འགྱུར་རོ། །སངས་རྒྱས་ཀྱི་ཞིང་དག་པ་དག་ཏུ་སྐྱེ་བར་འགྱུར་རོ། །ཉིན་དུས་གསུམ་མཚན་
དུས་གསུམ་དུ་ཉི་ཤུ་རྩ་རེ་རེ་བརྗོད་ན་ཅི་འདོད་པ་རྨི་ལམ་དུ་མཐོང་བར་འགྱུར་རོ། །དེ་བཞིན་གཤེགས་པའི་སྐུ་གསེར་གྱི་མདོག་ཅན་ཡང་འཐོབ་པར་འགྱུར་རོ། །སངས་རྒྱས་དང་། བྱང་ཆུབ་སེམས་དཔའི་ཡུལ་རྣམས་ལ་ཡང་མི་ཕྱེད་པའི་
སེམས་དད་པ་ཅན་དུ་འགྱུར་ཏེ། དེ་ལ་སོགས་པ་ཕན་ཡོན་ཚད་མེད་པ་དག་འབྱུང་ངོ་། །སྟོང་འགྱུར་ཞེས་བྱ་བའི་གཟུངས།  རྫོགས་སྷོ།།  །།<sutra id="J848"/><head n="1" t="འཕགས་པ་འཇིགས་པ་ཆེན་པོ་བརྒྱད་ལས་སྒྲོལ་བ་ཞེས་བྱ་བའི་གཟུངས།" st="ཨཥྚ་མ་ཧཱ་བྷ་ཡ་ཏཱ་རནི་ནཱ་མ་དྷཱ་ར་ཎཱི།"/><bampo n="848.1" zh="97.1"/>རྒྱ་གར་སྐད་དུ། ཨཥྚ་མ་ཧཱ་བྷ་ཡ་ཏཱ་རནི་ནཱ་མ་དྷཱ་ར་ཎཱི། བོད་སྐད་དུ། འཕགས་པ་
<pb id="106.273b"/>
འཇིགས་པ་ཆེན་པོ་བརྒྱད་ལས་སྒྲོལ་བ་ཞེས་བྱ་བའི་གཟུངས། སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་འབྱུང་གནས་ལ་ཕྱག་འཚལ་ལོ། །དེ་བཞིན་གཤེགས་པ་
ཀུན་ནས་སྤོས་དྲི་ལ་ཕྱག་འཚལ་ལོ། །དེ་བཞིན་གཤེགས་པ་གཞན་གྱིས་མི་ཐུབ་པའི་རྩལ་དང་ལྡན་པ་ལ་ཕྱག་འཚལ་ལོ། །དེ་བཞིན་གཤེགས་པ་སྒྲིབ་པ་ཐམས་ཅད་རྣམ་པར་སེལ་བ་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་བ་
མཆོག་ལ་ཕྱག་འཚལ་ལོ། །དེ་བཞིན་གཤེགས་པ་ཞི་བའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་བའི་བླ་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་འཇིགས་པ་མེད་
པར་བྱེད་པ་ལ་ཕྱག་འཚལ་ལོ། །ཏདྱ་ཐཱ། དྷ་རེ་དྷ་རེ། དྷ་རེ་དྷཱ་ར་ཎཱི། ར་ན་ཀོ་ཊེ། ཨ་བྷ་ཡཱཀལ་པེ། ཀལ་པ་ནི་ག་ཎེ།  ཨ་ནན་ཏ་ཀལ་པེ། ཨ་མྲི་ཏ་ཀལ་པེ། ཧུ་ཏཱ་ཤ་རེ། ཨ་ནན་ཏ་མུ་ཁེ། ཨ་ནན་ཏ་ཙཀྵུ་ས་མུད་ག་ཏེ། ཨོཾ་བྷ་སྭཱ་ཧཱ། རིགས་ཀྱི་བུ་གཟུངས་
ཀྱི་གསང་སྔགས་འདི་དག་ནི་སེམས་ཅན་ངན་སོང་དུ་འགྲོ་བ་རྣམས་ཀྱི་དོན་གྱི་ཕྱིར། སངས་རྒྱས་བཅོམ་ལྡན་འདས་གང་གཱའི་ཀླུང་གི་བྱེ་མ་སྙེད་དག་གིས་གསུངས་པ་དང་། བྱིན་གྱིས་བརླབས་པ་དང་། རྗེས་སུ་ཡི་རང་བ་ཡིན་ནོ། །རིགས་ཀྱི་
བུ་བྱང་ཆུབ་སེམས་དཔའ་གང་ལ་ལ་གཟུངས་འདི་འཛིན་པར་བྱེད་པ་དེ་འཇིགས་པ་བརྒྱད་པོ་སེམས་ཅན་དམྱལ་བའི་འཇིགས་པ་མཐའ་ཡས་པ་དང་། དུད་འགྲོའི་སྐྱེ་གནས་ཀྱི་འཇིགས་པ་མཐའ་ཡས་པ་དང་། གཤིན་རྗེའི་འཇིག་རྟེན་
གྱི་འཇིགས་པ་མཐའ་ཡས་པ་དང་། ཡི་དགས་ཀྱི་འཇིགས་པ་མཐའ་ཡས་པ་དང་། བགྲོད་དཀའ་བའི་འཇིགས་པ་མཐའ་ཡས་པ་དང་། སྐྱེ་བའི་འཇིགས་པ་མཐའ་ཡས་པ་དང་། ནད་ཀྱི་འཇིགས་པ་མཐའ་ཡས་པ་དང་། འཆི་བའི་འཇིགས་པ་
མཐའ་ཡས་པ་དག་ལས་ཡང་དག་པར་འདའ་བར་འགྱུར་རོ། །ཕྱོགས་བཅུའི་སངས་རྒྱས་བཅོམ་ལྡན་འདས་རྣམས་ཀྱིས་དགོངས་པར་འགྱུར་རོ། །སེམས་རྣམ་པར་གཡེང་བ་མེད་པར་འཆི་བའི་དུས་བྱེད་ཅིང་། སངས་རྒྱས་རྣམས་ཀྱི་སྤྱན་སྔར་སྐྱེ་
<pb id="106.274a"/>
བར་འགྱུར། ཟད་མི་ཤེས་པའི་ལུས་ཐོབ་པར་འགྱུར། སྤྲུལ་པའི་ལུས་ཀྱང་ཐོབ་པར་འགྱུར་རོ། །ན་མཿསརྦ་བིདྱཱ། སིད་དྷྱན་ཏུ་མེ་མན་ཏྲ་པཱ་ད་སྭཱ་ཧཱ། འཕགས་པ་འཇིགས་པ་ཆེན་པོ་བརྒྱད་ལས་སྒྲོལ་བ་ཞེས་བྱ་བའི་གཟུངས་རྫོགས་
སྷོ།།  །།<sutra id="J849"/><head n="1" t="འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པའི་གཟུངས།" st="nst"/><bampo n="849.1" zh="97.1"/>འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པའི་གཟུངས། བཅོམ་ལྡན་འདས་མ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཏདྱ་ཐཱ། ཨོཾ་མུ་ནི་དྷརྨཱ།  སྃ་གྲ་ཧ་དྷརྨེ། ཨ་ནུ་གྲ་ཧ་དྷརྨེ། བི་མུག་ཏི་དྷརྨེ། ས་ར་
ཨ་ནུ་གྲ་ཧ་དྷརྨེ། བྷེ་ར་བ་མན་པ་རི་བརྟ་ན་དྷརྨེ། སརྦ་ཀརྱ་པ་རི་པྲ་མ་ན་དྷརྨེ། ས་མྃ་ཏ་ཨ་ནུ་པ་རི་བརྟ་ན་དྷརྨེ་སྭཱ་ཧཱ། ཨོཾ་པྲཛྙེ་ཤྲུ་ཏི་སྨྲི་ཏི་མ་ཏི་བི་ཛ་ཡེ་སྭཱ་ཧཱ། དྷི་དྷཱ་ར་ཎཱི་སྭཱ་ཧཱ། ཨོཾ་པྲཛྙཱ་པཱ་ར་མི་ཏཱ་བ་ལ་སྭཱ་ཧཱ། འདི་བཟུང་བས་ཤེས་རབ་ཀྱི་ཕ་རོལ་དུ་ཕྱིན་པ་
སྟོང་ཕྲག་བརྒྱ་པ་གཟུང་བར་འགྱུར་རོ། །རྟག་ཏུ་བཟླས་བརྗོད་བྱས་ན་ཡིད་གཞུངས་པར་འགྱུར་རོ། །ལས་ཀྱི་སྒྲིབ་པ་ཐམས་ཅད་བྱང་བར་འགྱུར་རོ། །ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པའི་གཟུངས།  རྫོགས་སོ།།  །།<sutra id="J850"/><head n="1" t="འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པའི་གཟུངས།" st="nst"/><bampo n="850.1" zh="97.1"/>
འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པའི་གཟུངས།  བཅོམ་ལྡན་འདས་མ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཏདྱ་ཐཱ། ཨོཾ་པྲཛྙཱ་པྲཛྙེ། པྲཛྙཱ་ཨ་བ་བྷཱ་སེ། པྲཛྙཱ་བ་ལ་ག་ཏི་སརྦ་དྷརྨ་ཨར་དྷ་
ཀ་ར་བྷི་དྷ་མཱ་ནི། སིད་དྷེ་སུད་དྷེ་སིད་དྷེ། སིད་དྷྱན་ཏུ་མྃ་བྷ་ག་བ་ཏཱི། སརྦ་ཛྙཱ་ན་སན་དྷ་རི། བྷ་ག་བ་ཏཱི་བད་ཚེ་ལ། པྲ་ས་ར་དེ་ཧསྟ་མ་མ་སུ་ཀ་ར། སིད་དྷི་སིད་དྷི། བུད་དྷ་བུད་དྷ། ཀྃ་པ་ཀྃ་པ། པཱ་ལ་པཱ་ལ། དྷ་ར་དྷ་ར། བ་ར་བ་ར། གརྫ་གརྫ། ཨ་གཙྪ་
ཨ་གཙྪ། བྷ་ག་བ་ཏཱི་མ་བྷི་ལྃ་སྭཱ་ཧཱ། འདི་བཟུང་བས་ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་ཉི་ཤུ་ལྔ་པ་གཟུང་བར་འགྱུར་རོ། །ལས་ཀྱི་སྒྲིབ་པ་ཐམས་ཅད་བྱང་བར་འགྱུར་རོ། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་
ཉི་ཤུ་ལྔ་པའི་གཟུངས།   རྫོགས་སྷོ།།  །།<sutra id="J851"/><head n="1" t="འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་གཟུངས།" st="nst"/><bampo n="851.1" zh="97.1"/>འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་གཟུངས། བཅོམ་ལྡན་འདས་མ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །ཏདྱ་ཐཱ། ཨོཾ་ཧྲཱིཿཤྲུ་ཏི་ཏི་བི་ཛ་ཡེ་
<pb id="106.274b"/>
སྭཱ་ཧཱ། པྲཛྙཱ་པཱ་ར་མེ་ཏཱ་ཡེ།  སརྦ་དུརྒ་ཏི་ཤོ་དྷཱ་ཡཱ། རཱ་ཛ་ཡ་སྭཱ་ཧཱ། འདི་བཟུང་བས་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་གཟུང་བར་འགྱུར་རོ། །ལྟས་ངན་པ་སྣ་ཚོགས་ཀྱང་ཟློག་གོ། །ལས་ཀྱི་སྒྲིབ་པ་དང་། ངན་སོང་ཐམས་ཅད་རྣམ་པར་སྦྱོང་
བར་འགྱུར་རོ། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་གཟུངས།  རྫོགས་སྷོ།།  །།<sutra id="J852"/><head n="1" t="ཕ་རོལ་ཏུ་ཕྱིན་པ་དྲུག་གི་སྙིང་པོའི་གཟུངས།" st="nst"/><bampo n="852.1" zh="97.1"/>ཕ་རོལ་ཏུ་ཕྱིན་པ་དྲུག་གི་སྙིང་པོའི་གཟུངས། འཕགས་པ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ། །སངས་རྒྱས་ལ་ཕྱག་
འཚལ་ལོ། །ཆོས་ལ་ཕྱག་འཚལ་ལོ། །དགེ་འདུན་ལ་ཕྱག་འཚལ་ལོ། །ན་མོ་དྷརྨ་ཀཱ་ཡ། སྃ་བྷོ་ག་ཀཱ་ཡ། ནིར་མཱ་ཎ་ཀཱ་ཡ། ཏདྱ་ཐཱ། དཱ་ན་པཱ་ར་མི་ཏཱ། ཤཱི་ལ་པཱ་ར་མི་ཏཱ། ཀྵཱན་ཏི་པཱ་ར་མི་ཏཱ། བཱིརྱ་པཱ་ར་མི་ཏཱ། དྷྱཱ་ན་པཱ་ར་མི་ཏཱ། པྲཛྙཱ་པཱ་ར་མི་ཏཱ། སརྦ་དྷརྨ་
ཤཱུ་ནྱ་ཏཱ་སྭཱ་ཧཱ། འདི་བཟུང་བས་ཕ་རོལ་དུ་ཕྱིན་པ་དྲུག་གཟུང་བར་འགྱུར་རོ། །སྟོང་པ་ཉིད་ཡིད་ལ་བྱས་པར་འགྱུར་རོ། །རྟག་ཏུ་བཟླས་བརྗོད་བྱས་ན་ཆོས་ཐམས་ཅད་ཀྱི་མདོ་དང་རྒྱས་པ་ཤེས་པར་འགྱུར་རོ། །མཚམས་མེད་པ་ལྔ་བྱང་བར་འགྱུར་རོ། །ལྟས་
ངན་པ་ཐམས་ཅད་ཀྱང་མི་སྡིག་གོ། །ཕ་རོལ་དུ་ཕྱིན་པ་དྲུག་གི་སྙིང་པོའི་གཟུངས།  རྫོགས་སྷོ།།  །།<sutra id="J853"/><head n="1" t="ཕ་རོལ་དུ་ཕྱིན་པ་དྲུག་གཟུང་བར་འགྱུར་བའི་གཟུངས།" st="nst"/><bampo n="853.1" zh="97.1"/>དཀོན་མཆོག་གསུམ་ལ་ཕྱག་འཚལ་ལོ། །སྦྱིན་པའི་སྙིང་པོ་འདི་ལན་ཅིག་ཐོས་པས་སྦྱིན་པ་ཐོབ་པར་འགྱུར་རོ། །ཨོཾ་ན་མ་སྟྲཻ་བྷ་
ག་བ་ཏཱི་དཱ་ནཱ་དྷི་པ་ཏེ་སྭཱ་ཧཱ། ཚུལ་ཁྲིམས་ཀྱི་སྙིང་པོ་འདི་ལན་ཅིག་ཐོས་པས་ཚུལ་ཁྲིམས་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ནཱྃ། མ་ཧཱ་ཀ་ནཱ་ད་མ་ཀཱ་ནཱྃ། ན་མོ་བྷ་ག་བ་ཏྱཻ། ཤཱི་ལ་པ་རི་པཱུརྞ་ཤི་རི་ཡཻ་ཤཱི་ལམ་མེ། སཱ་དྷ་ཡ་སཱ་དྷ་ཡ། ཀིན་ཏིཥྚ་
སྃ་བུད་དྷོ་བྷ་ག་བན་དྷརྨ་སྱ། ས་མ་ཛྙཱ་ན་པ་ཡ་ཏི་སྭཱ་ཧཱ། བཟོད་པའི་སྙིང་པོ་འདི་ལན་ཅིག་ཐོས་པས་བཟོད་པ་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ཡ། ཨ་ཙིན་ཏྱ་གོ་ཙ་རཱ་ཡ། ན་མོ་ཀྵཱ་ན་ཏ་ཡཻ་བ་ཧུ་བྷྱཿ  ཏ་ཐཱ་ག་ཏཱ་ན་བྷུ་ཏ་ཀོ་ཊི་བྷི་བ་རི་བ་ར་
ཏི་ཏ་ཡཻ་རཀྵྃ་ཀུ་རུ་ཏུ་རུ་ཏུ་རུ་ས་མ་ཡ་མ་ནུ་སྨ་ར། ཤཱཀྱ་མུ་ནི་སརྦ་ཏ་ཐཱ་ག་ཏཱ་མ་པཱ་ར་མི་ཏཱ་ཛྙཱ་ན་གོ་ཙ་རོ་ཛྙཱ་ནཱ་པ་ཡ་ཏི་སྭཱ་ཧཱ། བརྩོན་འགྲུས་ཀྱི་སྙིང་པོ་འདི་ལན་ཅིག་ཐོས་པས་བརྩོན་འགྲུས་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ནཱྃ།  
<pb id="106.275a"/>
མ་ཙིན་ཏྱ་བི་ཤ་ཡ་ནཱྃ།  ན་མོ་སྟུ་ཏེ་བྷ་ག་བ་ཏེ་བཱིརྱ་པཱ་ར་མི་ཏ། བཱིརྱ་ན་ཀུ་རུ་བཱིརྱེ་བཱིརྱེ། མ་ཧཱ་བཱིརྱ་ཏ་ཐཱ་ག་ཏཱ། སརྦ་ཛྙཱ་ནཱ་པཱ་ཡ་ཏི་སྭཱ་ཧཱ། བསམ་གཏན་གྱི་སྙིང་པོ་འདི་ལན་ཅིག་ཐོས་པས་བསམ་གཏན་ཐོབ་པར་འགྱུར་རོ། །ན་མཿ
སརྦ་ཏ་ཐཱ་ག་ཏ་ནཱྃ། ཨོཾ་བི་མ་ལེ། ནིར་མ་ལེ། དྷྱཱ་ནེ་དྷྱཱ་ནེ། དྷྱ་ན་པྲི་ཡེ་ཧཱུྃ་ཕཊ། ཤེས་རབ་ཀྱི་སྙིང་པོ་འདི་ལན་ཅིག་ཐོས་པས་ཤེས་རབ་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ཡ། ཨ་པ་རི་མི་ཏ་ཛྙཱ་ན་གོ་ཙ་རཱ་ཡ། ན་མོ་བྷ་ག་བ་ཏེ། ཛྙཱ་ན་པཱ་ར་མི་
ཏ་ཡཻ། ཛྙཱ་ནཱྃ་མེ་ཀུ་རུ་ཀུ་རུ་བི་གྷ་ན་ཏ་ཐཱ་ག་ཏཱ་སྱ། ས་མ་ཡ་མ་ནུ་སྨ་ར། ཧི་ཧི་ཧི་ཧི། ཛྙཱ་ཛྙཱ་ཛྙཱ་ཛྙཱ་ཧཱུྃ་ཧཱུྃ་ཕཊ། ཕ་རོལ་དུ་ཕྱིན་པ་དྲུག་གཟུང་བར་འགྱུར་བའི་གཟུངས།  རྫོགས་སོ།།  །།<sutra id="J854"/><head n="1" t="ཕ་རོལ་དུ་ཕྱིན་པ་བཅུ་ཐོབ་པར་འགྱུར་བའི་གཟུངས།" st="nst"/><bampo n="854.1" zh="97.1"/>ཕ་རོལ་ཏུ་ཕྱིན་པ་བཅུའི་སྙིང་པོ་འདི་ལན་ཅིག་
ཐོས་པས་ཕ་རོལ་དུ་ཕྱིན་པ་བཅུ་ཐོབ་པར་འགྱུར་རོ། །ན་མཿསབ་ཏ་ནཱྃ། ཏ་ཐཱ་ག་ཏཱ་ནཱྃ། ད་ཤ་པཱ་ར་མི་ཏཱ་པ་རི་པཱུ་ར་ཀཱ་ནཱྃ་ཧཱི། ཕ་རོལ་དུ་ཕྱིན་པ་བཅུ་ཐོབ་པར་འགྱུར་བའི་གཟུངས།  རྫོགས་སྷོ།།  །།<sutra id="J855"/><head n="1" t="ཚད་མེད་པ་བཞི་ཐོབ་པར་འགྱུར་བའི་གཟུངས།" st="nst"/><bampo n="855.1" zh="97.1"/>འདི་ལན་ཅིག་བརྗོད་པས་
བྱམས་པ་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ནཱྃ། ཙུ་རུ་ཙུ་རུ། མུ་རུ་མུ་རུ། ཀུ་རུ་ཎེ། ཀཱ་རུ་ཎྱ་ཙིད་ཏ་མུད་པཱ་པ་ཡ། བྷ་ག་བ་ཏི་སརྦ་བྷ་ཡྃ་མེ་ནཱ་ཤ་ཡ་སྭཱ་ཧཱ། འདི་ལན་གཅིག་བརྗོད་པས་སྙིང་རྗེ་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་
ཏཱ་ནཱྃ། ན་མོ་བྷ་ག་བ་ཏི་སརྦ་ས་ཏྲ་བི་ཡེ་ཧཱུྃ་མུ་དི་ཏེ་སྭཱ་ཧཱ། འདི་ལན་ཅིག་བརྗོད་པས་དགའ་བ་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ནཱྃ། མ་ཙིན་ཏྱ་བི་ཤ་ནཱྃ། ཨོཾ་ཏུ་རུ་ཏུ་རུ་ཏྲྃ། ཧུ་ལུ་ཧུ་ལུ། མུ་ལུ་མུ་ལུ་སྭཱ་ཧཱ། འདི་ལན་གཅིག་བརྗོད་པས་
བཏང་སྙོམས་ཐོབ་པར་འགྱུར་རོ། །ན་མཿསརྦ་ཏ་ཐཱ་ག་ཏཱ་ཧྲི་ད་ཡ། ཨཱ་ནུ་ག་ཏེ་ཨོཾ་ཀུ་རུྃ་གི་ནི་སྭཱ་ཧཱ། ཚད་མེད་པ་བཞི་ཐོབ་པར་འགྱུར་བའི་གཟུངས།  རྫོགས་སྷོ།།  །།<sutra id="J856"/><head n="1" t="ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་བརྒྱ་པ་བཟུང་བར་འགྱུར་བའི་གཟུངས།" st="nst"/><bampo n="856.1" zh="97.1"/>བཅོམ་ལྡན་འདས་མ་འཕགས་མ་ཤེས་རབ་ཀྱི་ཕ་རོལ་དུ་ཕྱིན་
པ་ལ་ཕྱག་འཚལ་ལོ། །ཏདྱ་ཐཱ། ཨོཾ་མུ་ནི་དྷརྨེ། སྃ་གྲ་ཧ་དྷརྨེ། ཨ་ནུ་གྲ་ཧ་དྷརྨེ། བི་མུག་ཏི་དྷརྨེ། ས་དཱ་ཨ་ནུ་གྲ་ཧ་དྷརྨེ།  བཻ་ཤྲ་བ་ཎ་པ་རི་བརྟི་ཏ་དྷརྨེ། སརྦ་ཀ་ཏྱ་པ་རི་པྲ་མ་ཎ་དྷརྨེ། ས་མ་ཏཱ་པ་རི་བརྟ་ན་དྷརྨེ་སྭཱ་ཧཱ། ཨོཾ་པྲཛྙེ་ཤྲུ་ཏི་ཏི་བི་ཛ་ཡེ་
<pb id="106.275b"/>
དྷཱི་དྷ་ར་ཎཱི་ཡེ་སྭཱ་ཧཱ། འདི་བཟུང་བས་ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་བརྒྱ་པ་བཟུང་བར་འགྱུར་རོ། །ཤེས་རབ་ཀྱི་ཕ་རོལ་དུ་ཕྱིན་པ་སྟོང་ཕྲག་བརྒྱ་པ་བཟུང་བར་འགྱུར་བའི་གཟུངས། རྫོགས་སོ།།  །།<sutra id="J857"/><head n="1" t="འཕགས་པ་ཕལ་པོ་ཆེ་བཟུང་བར་འགྱུར་བའི་གཟུངས།" st="nst"/><bampo n="857.1" zh="97.1"/>དཀོན་མཆོག་གསུམ་ལ་
ཕྱག་འཚལ་ལོ། །ཨོཾ་ནྠཱི།  ན་མཿསརྦ་བུད་དྷཱ་ནཱྃ། །ཨོཾ་མཱཾ།  བྷྲཱུྃཿམཱུྃཿ ཏདྱ་ཐཱ། ཨོཾ་བྷྲཱུྃཿ།  འདི་བཟུང་བས་འཕགས་པ་ཕལ་པོ་ཆེ་བཟུང་བར་འགྱུར་རོ། །འདྲི་བ་དང་ཀློག་པ་ཡང་དེ་དང་འདྲའོ། །འཕགས་པ་ཕལ་པོ་ཆེ་བཟུང་བར་འགྱུར་
བའི་གཟུངས།   རྫོགས་སོ།།  །།<sutra id="J858"/><head n="1" t="འཕགས་པ་སྡོང་པོ་བཀོད་པའི་སྙིང་པོ།" st="nst"/><bampo n="858.1" zh="97.1"/>དཀོན་མཆོག་གསུམ་ལ་ཕྱག་འཚལ་ལོ། །ན་མཿས་མྃ་ཏ་བུད་དྷཱ་ནཱྃ། ཨ་པྲ་ཏི་ཧ་ཏ་ཤཱ་ས་ནཱ་ནཱྃ། ཨོཾ་ཀི་ཎི་ཀི་ཎི། ཏ་ཐཱ་ག་ཏ་ཨུད་བྷ་བ་ཤཱན་ཏེ་བ་ར་ཏེ།   ཨུད་ཏ་མ་ཨུད་ཏ་མ། ཏ་ཐཱ་ག་ཏ་ཨུད་བྷ་བ་ཧཱུྃ་ཕཊ་སྭཱ་ཧཱ། 
འདི་བཟུང་བས་འཕགས་པ་སྡོང་པོ་བཀོད་པའི་མདོ་ཐམས་ཅད་རྫོགས་པར་བཀླགས་ཤིང་ཁ་ཏོན་དུ་བྱས་པར་འགྱུར་རོ། །འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་དཀྱིལ་འཁོར་དང་དམ་ཚིག་ཤེས་པར་འགྱུར་རོ། །ཕྱག་རྒྱ་
རྣམས་ཀྱང་ཤེས་པར་འགྱུར་རོ། །འཕགས་པ་སྡོང་པོ་བཀོད་པའི་སྙིང་པོ། རྫོགས་སྷོ།།  །།<sutra id="J859"/><head n="1" t="འཕགས་པ་ཏིང་ངེ་འཛིན་གྱི་རྒྱལ་པོའི་མདོ་གཟུང་བར་འགྱུར་བའི་གཟུངས།" st="nst"/><bampo n="859.1" zh="97.1"/>དཀོན་མཆོག་གསུམ་ལ་ཕྱག་འཚལ་ལོ། །ན་མཿས་མན་ཏ་བུད་དྷཱ་ནཱྃ། ཨ་པྲ་ཏི་ཧ་ཏ་ཤཱ་ས་ནཱ་ནཱྃ། ཨོཾ་དྷུ་ན་དྷུ་ན་ཧཱུྃ་ཧཱུྃ་ཕཊ་ཕཊ་སྭཱ་ཧཱ། འདི་བཟུང་བས་
འཕགས་པ་ཏིང་ངེ་འཛིན་གྱི་རྒྱལ་པོའི་མདོ་གཟུང་བར་འགྱུར་རོ། །འཕགས་པ་ཏིང་ངེ་འཛིན་གྱི་རྒྱལ་པོའི་མདོ་གཟུང་བར་འགྱུར་བའི་གཟུངས། རྫོགས་སྷོ།།  །།<sutra id="J860"/><head n="1" t="འཕགས་པ་རྨ་བྱ་ཆེན་མོའི་སྙིང་པོ།" st="nst"/><bampo n="860.1" zh="97.1"/>དཀོན་མཆོག་གསུམ་ལ་ཕྱག་འཚལ་ལོ། །སངས་རྒྱས་ཀུན་ནས་ཐོགས་མེད་
སྟོན་ལ་ཕྱག་འཚལ་ལོ། །ཨོཾ་པི་ཤུ་ནེ་སྭཱ་ཧཱ། འདི་བཟུང་ན་འཕགས་པ་རྨ་བྱ་ཆེན་མོ་བཟུང་བར་འགྱུར་རོ། །འཕགས་པ་རྨ་བྱ་ཆེན་མོའི་སྙིང་པོ།  རྫོགས་སྷོ།། <sutra id="J861"/><head n="1" t="འཕགས་མ་སོ་སོར་འབྲང་མ་ཆེན་མོ་བཟུང་བར་འགྱུར་བའི་གཟུངས།" st="nst"/> <bampo n="861.1" zh="97.1"/>སྐར།།དཀོན་མཆོག་གསུམ་ལ་ཕྱག་འཚལ་ལོ།།ན་མཿས་མན་ཏ་བུད་དྷཱ་ནཱྃ། ཨ་པྲ་
ཏི་ཧ་ཏ་ཤཱ་ས་ནཱ་ནཱྃ། ཨོཾ་མ་ཎི་དྷ་རི་བཛྲི་ཎི་མ་ཧཱ་པྲ་ཏི་ས་རེ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། འདི་བཟུང་བས་འཕགས་མ་རིག་པའི་རྒྱལ་མོ་སོ་སོར་འབྲང་མ་ཆེན་མོ་གཟུང་བར་འགྱུར་རོ། །འཕགས་མ་སོ་སོར་འབྲང་མ་ཆེན་མོ་བཟུང་བར་འགྱུར་བའི་
<pb id="106.276a"/>
གཟུངས། རྫོགས་སོ།།  །།<sutra id="J862"/><head n="1" t="འཕགས་པ་ལང་ཀར་གཤེགས་པའི་མདོ་ཐམས་ཅད་བཀླགས་པར་འགྱུར་བའི་གཟུངས།" st="nst"/><bampo n="862.1" zh="97.1"/>འཕགས་པ་ལང་ཀར་གཤེགས་པ་ལ་ཕྱག་འཚལ་ལོ། །བློ་གྲོས་ཆེན་པོ་སྔགས་ཀྱི་ཚིག་འདི་དག་བཤད་པར་བྱའོ། །ཏདྱ་ཐཱ། ཨོཾ་པད་མེ་པད་མེ་དེ་བཻ། ཧི་ནེ་ཧི་ནེ་ཧི་ནེ། ཙུ་ལུ་ཙུ་ལུ་ཙུ་ལུ། ཧུ་ལེ་
ཧུ་ལེ་ཧུ་ལེ། ཡུ་ལེ་ཡུ་ལེ་ཡུ་ལེ། པ་ལེ་པ་ལེ་པ་ལེ། མུྃ་ཙེ་ཚ་ན་དེ། བྷིན་དྷེ་བྷན་ཛྲེ། མན་དྷེ་པྲ་མ་དྷེ།  དི་ན་ཀ་རེ་སྭཱ་ཧཱ། བློ་གྲོས་ཆེན་པོ་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་སྔགས་ཀྱི་ཚིག་འདི་དག་འཛིན་པ་དང་། འཆང་བ་དང་། ཀློག་པ་
དང་། ཀུན་ཆུབ་པར་བྱེད་ན། ལྷའམ། ལྷ་མོའམ། ཀླུའམ། ཀླུ་མོའམ། གནོད་སྦྱིན་ནམ། གནོད་སྦྱིན་མོའམ། ལྷ་མ་ཡིན་ནམ། ལྷ་མ་ཡིན་མོའམ། ནམ་མཁའ་ལྡིང་ངམ། ནམ་མཁའ་ལྡིང་མོའམ། མི་འམ་ཅིའམ། མི་འམ་ཅི་མོ་
འམ། ལྟོ་འཕྱེ་ཆེན་པོའམ། ལྟོ་འཕྱེ་ཆེན་མོའམ། དྲི་ཟའམ། དྲི་ཟ་མོའམ། འབྱུང་པོའམ། འབྱུང་མོའམ། གྲུལ་བུམ་འམ། གྲུལ་བུམ་མོའམ། ཤ་ཟའམ། ཤ་ཟ་མོའམ། གནོན་པོའམ། གནོན་མོའམ། 
བརྗེད་བྱེད་དམ། བརྗེད་བྱེད་མོའམ། སྲིན་པོའམ། སྲིན་མོའམ། ཕྲ་མན་ཕོའམ། ཕྲ་མན་མོའམ། མདངས་འཕྲོག་ཕོའམ། མདངས་འཕྲོག་མོའམ། ལུས་སྲུལ་པོ
འམ། ལུས་སྲུལ་མོའམ། མིའམ། མི་མ་ཡིན་པ་དེ་དག་ཐམས་ཅད་ཀྱིས་གླགས་མི་རྙེད་དོ། །གསང་སྔགས་ཀྱི་ཚིག་འདི་དག་ཀློག་པར་བྱེད་པ་དེས་ལང་ཀར་གཤེགས་པའི་མདོ་ཐམས་ཅད་
བཀླགས་པར་འགྱུར་རོ། །སྔགས་ཀྱི་ཚིག་འདི་དག་ནི་བཅོམ་ལྡན་འདས་ཀྱིས་སྲིན་པོ་ལ་སོགས་པ་རྣམས་བཟློག་པའི་ཕྱིར་གསུངས་སོ། །འཕགས་པ་ལང་ཀར་གཤེགས་པའི་མདོ་ཐམས་ཅད་
བཀླགས་པར་འགྱུར་བའི་གཟུངས་སྔགས་རྫོགས་སྷོ།།  །། གཅིག་ཞུས་ཀུན། གཉིས་ཞུས་སྔགས། གསུམ་ཞུས་སྔགས་དང་དཔལ། སྐར་མས་ཞུས་སོ།  །