<pb id="91.67b"/>
ནས་སུ། །ལག་ངར་སྙིང་གར་ཤིན་དུ་བསྡམས། །རྡོ་རྗེ་མཛུབ་མོས་ཉིད་མཆན་ཁུང་། །བྲུད་པ་ཡིས་ནི་སྙིང་སྦྱིན་ནོ། །མཛུབ་མོ་གཉིས་ཀྱི་རྩེ་མོ་ཡིས། །མཐེ་བོང་གཉིས་ཀྱི་དྲུང་དུ་ནི། །ཡིད་ཀྱིས་ཁྲོས་ནས་བཙིར་བ་བྱ། །
རིམས་ལ་སོགས་དགུག་དམ་པའོ། །རྡོ་རྗེ་ཐལ་མོ་དམ་སྦྱར་ཏེ་མཛུབ་མོ་གཉི་ག་བཀུག་ནས་སུ། །མཐེ་བོ་རབ་ཏུ་མཉམ་སྦྱར་བས། །མནན་པ་དེ་ནི་སྡིག་འཕྲོག་པའོ། །རྡོ་རྗེའི་ཕྱག་རྒྱ་གཉིས་ནང་དུ། །མཛུབ་མོ་གཉིས་ནི་སྦས་
ནས་ཀྱང་། །ལེགས་པར་གྱེན་དུ་འཕངས་པ་ནི། །ལྷུང་བ་སློང་བའི་དམ་པའོ། །རྡོ་རྗེ་བཅིང་བ་དམ་བྱས་ཏེ། །གུང་མོ་གཉིས་ཀ་ངོས་སྦྱར་ཏེ། །ཐ་མ་བཞི་ཡི་ངོས་སྤྲད་པ། །སྐད་ཅིག་ཏུ་ནི་སྡིག་འདྲལ་ལོ། །དེ་ནས་དེ་བཞིན་
གཤེགས་པ་ཐམས་ཅད་ཀྱི་དཀྱིལ་འཁོར་ཆེན་པོ་བསྒྲུབ་པའི་ཕྱག་རྒྱ་བཅིང་བ་བཤད་དོ། །རྡོ་རྗེའི་ཕྱག་རྒྱས་བཟུང་ནས་ནི། །དཀྱིལ་འཁོར་དང་པོར་སྲད་བུ་བྲེ། །སྲད་བུ་བྲེས་ལ་ཕྱི་ནས་ནི། །སྲད་བུ་ཇི་བཞིན་བྲེ་བ་བཤད། །
རྡོ་རྗེ་ཕྱག་རྒྱ་གཉི་ག་ཡིས། །མཛུབ་མོའི་རྩེ་མོར་རབ་སྦྱར་བ། །བྱས་ནས་མཚོན་རྣམས་ཐམས་ཅད་ལ། །འབར་བའི་ལྟ་བས་དགུག་པར་བྱ། །རྡོ་རྗེའི་མཛུབ་མོས་ལེགས་པར་ནི། །སྦྱར་ལ་རྐན་ཏེ་བསྡམས་ནས་སུ། །རབ་
ཏུ་ཁྲོས་ནས་དབྱེ་བ་ནི། །སྒོ་དབྱེ་བ་ཡི་མཆོག་ཡིན་ནོ། །དེ་ནས་རྡོ་རྗེ་རིགས་རྣམས་ཀྱི་ཕྱག་རྒྱ་ཐམས་ཅད་བསྒྲུབ་པ་བཤད་དོ། །གཡོན་བརྐྱང་བ་ཡི་ཚུལ་བྱས་ཏེ། །ཁྲོ་བོ་ཡི་ནི་སྐད་འབྱིན་ཅིང་། །ཁྲོ་བའི་བལྟ་བས་བལྟས་ན་ནི། །
ལས་རྣམས་ཐམས་ཅད་སྒྲུབ་པར་བྱེད། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་དམ་ཚིག་གི་རྟོག་པ་ཆེན་པོའི་རྒྱལ་པོ་ལས་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོའི་ཆོ་ག་
རྒྱས་པ་རྫོགས་སྷོ།།  །།<head n="3" t="ཁྲོ་བོ་གསང་བའི་ཕྱག་རྒྱ་ཆེན་པོའི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.150"/><bampo n="463.5">བམ་པོ་ལྔ་པ། དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གཟུངས་ཀྱི་དམ་ཚིག་འབྱུང་བའི་རྡོ་རྗེའི་བྱིན་བརླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རང་
<pb id="91.68a"/>
གི་རིག་པའི་དམ་པ་འདི་གསུངས་སོ། །ཨོྃ་སརྦ་བཛྲི་ཎི། བཛྲ་མཱ་ཏེ་ཨཱ་ན་ཡ། སརྦ་བཛྲ་སཏྟྱེན་ཧཱུྃ་ཛ། དེ་ནས་དེ་གསུངས་པ་ཙམ་གྱིས་ཕྱག་རྒྱ་རྡོ་རྗེའི་ཐུགས་ཀ་ནས། བཅོམ་ལྡན་འདས་ཕྱག་ན་རྡོ་རྗེ་དེ་ཉིད་ཕྱག་ན་རྡོ་རྗེ་དྲ་
བ་བདག་གིས་ལུས་ཐམས་ཅད་འབར་བའི་སྒོ་ནས། རྡོ་རྗེ་ཁྲོ་བོ་གསང་བའི་དམ་ཚིག་གི་ཕྱག་རྒྱའི་ལྷ་མོ་རྣམས་སུ་གྱུར་ནས་བྱུང་སྟེ། འཇིག་རྟེན་གྱི་ཁམས་ཐམས་ཅད་དུ། དེ་བཞིན་གཤེགས་པ་ཐམས་ཅད་ཀྱི་དོན་བསྒྲུབས་
ནས། བཅོམ་ལྡན་འདས་རྡོ་རྗེ་སེམས་དཔའི་བཙུན་མོ་གསང་བ་སྦ་བའི་ཕྱིར། སྐུ་དང་གསུང་དང་ཐུགས་རྡོ་རྗེའི་ཕྱག་རྒྱའི་གཟུགས་སུ་གྱུར་ནས་བཅོམ་ལྡན་འདས་རྣམ་པར་སྣང་མཛད་ཀྱི། འཇིག་རྟེན་གསུམ་ལས་རྣམ་པར་
རྒྱལ་བའི་དཀྱིལ་འཁོར་ཆེན་པོའི་ཚུལ་གྱིས་ཟླ་བའི་དཀྱིལ་འཁོར་ལ་འདུག་ནས་ཆེད་དུ་བརྗོད་པ་འདི་ཆེད་དུ་བརྗོད་དོ། །ཨེ་མའོ་སངས་རྒྱས་ཐམས་ཅད་ཀྱི། །གསང་བའི་ཡེ་ཤེས་བླ་ན་མེད། །དེ་བཞིན་གཤེགས་པ་
བདེ་བའི་ཕྱིར། །བཙུན་མོ་ཉིད་དུ་གྱུར་པ་ཡིན་ཧྲཱིཿ། དེ་ནས་ཡང་ཕྱག་ན་རྡོ་རྗེ་རང་གི་རིགས་ཀྱི་དམ་ཚིག་ཕྱག་རྒྱའི་དཀྱིལ་འཁོར་རྡོ་རྗེ་གསང་བའི་དམ་ཚིག་ཅེས་བྱ་བ་འདི་གསུངས་སོ། །དེ་ནས་རབ་ཏུ་བཤད་བྱ་བ། །རྡོ་རྗེའི་དཀྱིལ་
འཁོར་དམ་པ་སྟེ། །རྡོ་རྗེ་དབྱིངས་དང་འདྲ་བས་ན། །ཁྲོ་བོའི་གསང་བ་ཞེས་བཤད་དོ། །དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་སྲད་བུ་བྲེ། །དཀྱིལ་འཁོར་ལྔ་ཡི་གནས་རྣམས་སུ། །གསང་བའི་ཕྱག་རྒྱ་
གཞག་པར་བྱ། །རྡོ་རྗེ་དཀྱིལ་འཁོར་དབུས་སུ་ནི་སངས་རྒྱས་སྐུ་རྣམས་བཞག་པར་བྱ། །སངས་རྒྱས་ཁྲོ་བོ་དམ་ཚིག་ཀྱང་། །ཇི་བཞིན་པར་ནི་མཁས་པས་བྲི། །རྡོ་རྗེ་ཤུགས་ཀྱིས་བརྒལ་ནས་ནི། །ཕྱག་ན་རྡོ་རྗེའི་དཀྱིལ་
འཁོར་དེར། །དབུས་སུ་མདུང་རྩེ་མཆུར་བྲིས་ལ་། །རྡོ་རྗེ་རབ་ཏུ་གཞག་བྱ་ཞིང་། །འོད་འབར་དབུས་སུ་བྲི་བར་བྱ། །དེ་ཡི་གོ་རིམ་ཇི་བཞིན་ཏེ། །རྡོ་རྗེ་རྡོ་རྗེ་ལྕགས་ཀྱུ་དང་། །མདའ་དང་དགའ་བ་དེ་བཞིན་ནོ། །རྡོ་རྗེ་ཤུགས་
<pb id="91.68b"/>
ཀྱིས་བརྒལ་ནས་ནི། །དཀྱིལ་འཁོར་དམ་པ་གཉིས་པ་ཡང་། །འཁོར་ལོའི་དབུས་ན་གནས་པ་ཡི། །རྡོ་རྗེ་རིན་ཆེན་བྲི་བར་བྱ། །ཁྲོ་གཉེར་དབུས་སུ་རྡོ་རྗེ་བྲི། །དེ་བཞིན་རྡོ་རྗེ་ཉི་རྒྱལ་མཚན། །དེ་བཞིན་སོ་ཡི་ཕྲེང་བ་དེའི། །
དངོས་སུ་རྡོ་རྗེ་བྲི་བར་བྱ། །རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་དམ་པ་གསུམ་པ་ཡང་། །པད་མའི་དབུས་སུ་གནས་པ་ཡི། །རྡོ་རྗེ་པད་མ་ལྷ་རྫས་བྲི། །འབར་བའི་དབུས་སུ་པད་མ་བྲི། །རལ་གྲི་འཁོར་ལོ་དེ་བཞིན་ནོ། །རྡོ་རྗེའི་
ལྕེ་ཡང་ཚུལ་བཞིན་དུ། །རྟག་ཏུ་དེ་ཡི་ཕྱོགས་སུ་གཞག །རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་བཞི་པ་དམ་པར་ཡང་། །རྡོ་རྗེ་བསྙལ་ལ་རྡོ་རྗེ་བྲི། །རྡོ་རྗེའི་འོད་ནི་ཆེན་པོས་བསྐོར། །དེ་ཡི་ཕྱོགས་ནི་ཐམས་ཅད་དུ། །
འབར་བ་ཀུན་གྱིས་དཀྲིགས་པའི་འོད། །རྡོ་རྗེ་ཐམས་ཅད་གོ་ཆ་མཆོག །རྡོ་རྗེ་མཆེ་བ་ཁུ་ཚུར་མཆོག །གྲྭ་དང་ཕྱི་ཡི་གནས་རྣམས་ལ། །ཚུལ་བཞིན་དུ་ནི་བྲི་བར་བྱ། །དེ་ནས་རབ་ཏུ་བཤད་བྱ་བ། །ཕྱག་རྒྱ་རིག་པ་མདོར་བསྡུ་ན། ཛྷིཿ། 
ཨོྃ་བཛྲ་ཀྲོ་དྷེ་ས་མ་ཡེ་ཛྷིཿ། ཨོྃ་བཛྲ་ཀྲོ་དྷེ་རོ་ཥ་ཨྂ་གུ་ཤ་ཨཱ་ན་ཡ་སརྦ་ན་ཛྷིཿ། ཨོྃ་བཛྲ་རོ་ཥེ་ཀཱ་མ། བཛྲི་ཎི་བ་ཤམྨེ་ཨཱ་ན་ཡ་ཧི་ཛྷིཿ། ཨོྃ་བཛྲ་དུཥྚ་ཀྲོ་དྷེ་ཏོ་ཥ་ཡ་སརྦ་ན་ཛྷིཿ། རྡོ་རྗེ་ཛྷིཿཞེས་བྱ་བའི་དཀྱིལ་འཁོར་རོ། །ཛིཿ། ཨོྃ་བཛྲ་
བྷྲྀ་ཀུ་ཊཱི་ཀྲོ་དྷེ་ཧ་ར་སརྦ་ཨཪྠ་ན་ཛིཿ། ཨོྃ་བཛྲ་ཛྭཱ་ལ་མཱ་ལཱ་པྲ་བེ་མ་ཧཱ་ཀྲོ་དྷ་ཨགྣི་ཛྭཱ་ལ་ཡ་སརྦ་ན་ར་བི་རོ་ཥེ་ཛིཿ། ཨོྃ་བཛྲ་དྷྭ་ཛ་ཨ་གྲྀ་ཀེ་ཡུྰ་ར་མ་ཧཱ་ཀྲོ་དྷེ་དེ་ཧི་མེ་སརྦ་ཨཪྠ་ན་ཛིཿ། ཨོྃ་བཛྲ་ཨཊྚ་ཧཱ་ས་ནི་ཧཱ་ས་ཧཱ་ས་ཨཊྚཱ
ཊྚེ་ཧཱ་སེ་ན་མཱ་ར་ཡ་ཛིཿ། རྡོ་རྗེ་ཛིཿཞེས་བྱ་བའི་དཀྱིལ་འཁོར་ཏོ། དིཿ། ཨོྃ་བཛྲ་ཤུདྡྷ་ཀྲོ་དྷེ་ཧ་ན་ཧ་ན་མཱ་ར་ཡ་དུཥྚ་ན་དིཿ། ཨོྃ་བཛྲ་ཏཱིཀྵྞ་ཀྲོ་དྷེ་ཙྪིནྡ། བཛྲ་ཀོ་ཥེ་ན། སརྦ་ནི་དིཿ། ཨོྃ་བཛྲ་ཧེ་ཏུ་མ་ཧཱ་ཀྲོ་དྷེ་པྲ་བེ་ཤ་ཙཀྲ་པྲ་བེ་ཤ་ཡ་སརྦ་ན་དིཿ། ཨོྃ་བཛྲ་
ཛི་ཧཱ་མ་ཧཱ་ཀྲོ་དྷེ་བ་ཤེ་བ་ཙ་མུཉྩ་དིཿ། རྡོ་རྗེ་དིཿཞེས་བྱ་བའི་དཀྱིལ་འཁོར་རོ། །ཧཱིཿ། ཨོྃ་བཛྲ་སརྦ་ན་མུ་ཁེ་ཀརྨ་བཛྲ་ཎི་མ་ཧཱ་ཀྲོ་དྷེ་ཀུ་རུ་ཀུ་རུ་སརྦ་ན་ཧཱིཿ། ཨོྃ་བཛྲ་ཀ་བ་ཙ་ཀྲོ་དྷེ་རཀྵ་མ་མ་ཧིཿ། ཨོྃ་བཛྲ་ཙཎྜ་ཀྲོ་དྷེ་མ་ཧཱ་ཡཀྵི་
<pb id="91.69a"/>
ནི་བཛྲ་དྃཥྚྲཱ་ཀཱ་རཱ་ལ་བྷཱིཥ་ནེ་པ་ཡ་ཧིཿ། ༀ་བཛྲ་ཀྲོ་དྷེ་མུཥྚི་བནྡྷ་ཧིཿ། རྡོ་རྗེ་ཧིཿཞེས་བྱ་བའི་དཀྱིལ་འཁོར་རོ། །དེ་ནས་དཀྱིལ་འཁོར་གྱི་གྲྭ་རྣམས་སུ། རྡོ་རྗེ་གར་ལ་སོགས་པ་གསང་བའི་མཆོད་པའི་རིག་པའི་སྙིང་པོ་
རྣམས་གསུངས་པ། ཨོྃ་བཛྲ་ཧཱུྃ་ཁོ། བཛྲ་ཧཱུྃ་གྷུྃ། བཛྲ་ཧཱུྃ་ཏེ། བཛྲེ་ཧཱུྃ་ཏྭྃ། ཕྱི་རོལ་གྱི་གྲྭ་རྣམས་སུ་སིལ་སྙན་གྱི་མཆོད་པའི་སྙིང་པོ་རྣམས་བརྗོད་པར་བྱའོ། །ཨོྃ་བཛྲ་ཏྲི་ཏེ། བཛྲ་ཌྂ་ཌ། བཛྲ་དྷཱ་ཏུ། བཛྲ་ཌཽ་མྨུ་དྷ། དེ་ནས་སྒོ་བའི་མཆོད་
པའི་སྙིང་པོ་རྣམས་གསུངས་པ། བཛྲ་ཛཿཛཿ། བཛྲ་ཧཱུྃ་ཧཱུྃ། བཛྲ་བྃ་བྃ། བཛྲ་ཨཿཨཿ། དེ་ནས་རྡོ་རྗེའི་རིགས་ཀྱི་གསང་བའི་དཀྱིལ་འཁོར་དུ་འཇུག་པའི་ཆོ་ག་རྒྱས་པ་འདི་བཤད་དོ། །དེ་ནས་དེ་ལ་ཐོག་མ་ཉིད་དུ་རེ་ཞིག་འཇིག་
རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་འཇུག་པའི་ཚིག་བཞིན་དུ་གཞུག་སྟེ། རྡོ་རྗེ་གསང་བའི་རྡོ་རྗེ་རིགས་ཀྱི་དམ་ཚིག་གི་ཕྱག་རྒྱ་དང་འདྲ་བའི་ཕྱག་རྒྱ་དང་ཉེ་བའི་ཕྱག་རྒྱ་དང་ཡེ་ཤེས་ཀྱི་ཕྱག་རྒྱ་
རྣམས་ཀྱིས་རྡོ་རྗེ་འཆང་བ་མཆོད་པའི་ཕྱིར་གར་གྱིས་མཆོད་པར་བྱའོ། །དེ་ལ་གར་དང་གར་གྱི་ལན་དང་ཉེ་བའི་གར་དང་ཡེ་ཤེས་ཀྱི་གར་རྣམས་ཀྱིས་མཆོད་པའི་ཕྱག་རྒྱའི་ཡེ་ཤེས་ནི་འདི་ཡིན་ནོ། །དེ་ལ་དང་པོ་ཉིད་དུ་
རྡོ་རྗེ་དབྱིངས་སུ་བསྡུས་པའི་སྙིང་པོས་རྡོ་རྗེ་གླུ་ལེན་ཅིང་དེ་བཞིན་གཤེགས་པ་ཐམས་ཅད་ལ་བསྟོད་པས་མཆོད་པ་བྱས་ནས། རྡོ་རྗེ་སློབ་དཔོན་གྱིས་སེམས་མ་རྡོ་རྗེའི་ཕྱག་རྒྱ་དྲག་ཏུ་གཏོག་པར་བྱའོ། །དེ་ནས་ཇི་སྙེད་
བཞུགས་པ་རྣམས་ཕྱག་རྒྱ་རྣམས་ཀྱིས་ཡང་དག་པར་དབབ་པར་བྱའོ། །རྡོ་རྗེ་གར་གྱི་ཚུལ་གྱིས་ནི། །རྡོ་རྗེ་ཁྲོ་བོའི་མཛུབ་མོ་གཉིས། །རྡོ་རྗེ་ཧཱུྃ་མཛད་ཕྱག་རྒྱར་ནི། །སྙིང་གར་ཤིན་དུ་བཅིང་བར་བྱ། །དེ་ནས་གར་གྱི་
ཆོ་ག་ཡི། །རྡོ་རྗེ་ཁྲོ་བོ་ལྕགས་ཀྱུ་ཡིས། །སངས་རྒྱས་ཐམས་ཅད་སྤྱན་དྲང་ངོ་། །རྡོ་རྗེ་མདའ་ནི་འཕང་བ་བྱ། །རྡོ་རྗེ་མདའ་ནི་འཕངས་ནས་ཀྱང་། །རྡོ་རྗེ་དགའ་བས་བསྒྲུབ་པར་བྱ། །ཕྱག་རྒྱ་ཆོ་ག་བཞིན་བཀྲོལ་ཏེ། །ཐལ་
<pb id="91.69b"/>
མོ་བརྡབ་ཅིང་བཅིང་བར་བྱ། །མཆོད་པའི་ཆོ་ག་འདི་ཡིས་ནི། །ཕྱག་ན་རྡོ་རྗེ་མཉེས་པར་བྱ། །མཉེས་ནས་དགོས་པ་ཐམས་ཅད་ནི། །འདོད་བཞིན་སྐད་ཅིག་ཉིད་ཀྱིས་འགྲུབ། །དེ་ལ་གར་གྱི་ཕྱག་རྒྱའི་སྙིང་པོ་ནི་འདི་རྣམས་ཡིན་ནོ། །
སདྷྱ་བཛྲ། ཨཱ་ན་ཡ་བཛྲ། རཱ་ག་ཡ་བཛྲ། སཱ་དྷུ་བཛྲ། དེའི་འོག་ཏུ་ལན་གྱི་གར་གྱི་མཆོད་པ་བྱ་སྟེ། དེ་བཞིན་གར་གྱི་གཡོན་པ་ནི། །ཁུ་ཚུར་གཡས་པས་བཟུང་ནས་ནི། །བསྒྱུར་ཞིང་མཛུབ་མོའི་ངོས་ཀྱིས་ནི། །དཔྲལ་བ་
ཉིད་ལ་གཞག་པར་བྱ། །དེ་བཞིན་གར་བྱེད་ཉི་མ་ཡང་། །བསྐོར་ནས་ཡང་དག་དགུག་པར་བྱ། །རྡོ་རྗེ་རྒྱལ་མཚན་བསླང་ནས་ནི། །རྡོ་རྗེ་ཧ་ཧ་ཞེས་རྒོད་ཅིང་། །མཆོད་པ་འདི་ནི་ཆོ་ག་ཡིས། །རྒྱལ་པོ་ལ་སོགས་མི་ཀུན་ཀྱང་། །
དབང་དང་རབ་ཀྱི་གཟི་བརྗིད་དང་། །སྦྱིན་དང་དགོས་པས་མཉེས་པར་བྱེད། །དེ་ལ་དེ་རྣམས་ནི་ལན་ཕྱག་རྒྱའི་སྙིང་པོ་ནི་འདི་རྣམས་ཡིན་ནོ། །ཨ་ཧི་བཛྲ་ཛྭཱ་ལ་ཡ་བཛྲ། ད་ཧི་བཛྲ་ཧཱ་ས་ཧཱ་ས་བཛྲ། དེ་བཞིན་གར་ཀྱང་དཀྲོལ་
ནས་ནི། །པད་མ་ཁ་འབུས་སྦྱར་བ་ཡི། །མཛུབ་མོའི་རྩེ་མོ་སྙིང་གར་གཞག །བསམ་པ་གཡོས་པས་འདུད་པར་བྱ། །དེ་བཞིན་གར་བྱེད་རྡོ་རྗེ་ཡིས། །རལ་གྲིས་བགེགས་ནི་གཅོད་ལྟར་བྱ། །མགལ་མེའི་འཁོར་
ལོ་བསྐོར་བ་ཡིས། །འཁོར་ལོའི་དཀྱིལ་འཁོར་ཚུལ་དུ་བསྐོར། །རྡོ་རྗེ་ཚིག་ཏུ་གླུ་ལེན་ལྟར། །ཕྱག་ན་རྡོ་རྗེ་མཆོད་པར་བྱ། །མཆོད་པ་འདི་ཡི་ཆོ་ག་ཡིས། །ཐམས་ཅད་ངེས་པ་ཉིད་དུ་འགྱུར། །དེ་ལ་འདི་རྣམས་ནི་
ཉེ་བའི། །ཕྱག་རྒྱའི་སྙིང་པོ་རྣམས་ཡིན་ནོ། །ཀཱ་མ་ཡ་བཛྲ། ཙྪིནྡ་ཡ་བཛྲ། བྲཱ་ཡ་བཛྲ། བྲུ་ཧི་བཛྲ། རྡོ་རྗེ་ཁྲོ་བོའི་མཛུབ་ཡང་དག །རྐན་ནས་རྩེ་མོ་སྦྱར་ནས་ཀྱང་། །བསྒྱུར་ཏེ་དེ་ནས་གཙུག་ཏོར་དུ། །མཛུབ་མོའི་རྩེ་མོ་
གཞག་པར་བྱ། །རྡོ་རྗེ་ལས་ཀྱི་ཚུལ་གྱིས་ནི། །ལུས་ཀུན་མཆོག་གི་དཀྱིལ་འཁོར་དུ། །གར་གྱི་ཆོ་གས་བསྟན་པར་བྱ། །སྙིང་གར་རབ་ཏུ་གཞག་པར་བྱ། །དེ་བཞིན་གར་གྱི་ཆོ་ག་བཞིན། །རྡོ་རྗེ་བསྲུང་བ་བཅིང་བར་བྱ། །
<pb id="91.70a"/>
རྡོ་རྗེ་མཆེ་བ་བཅིངས་ནས་ནི། །རྡོ་རྗེའི་བཅིང་བས་མནན་པར་བྱ། །མཆོད་པ་འདི་ཡི་ཆོ་ག་ཡིས། །ལས་རྣམས་ཀུན་ཀྱང་ནུས་པར་འགྱུར། །མཆོད་པ་རྣམ་བཞི་བྱས་ནས་ནི། །ཆོ་ག་བཞིན་དུ་ཕྱག་རྒྱ་བཀྲོལ། །དེ་དག་གི་
སྙིང་པོ་ནི་འདི་རྣམས་ཡིན་ནོ། །ནྲྀ་ཏྱ་བཛྲ། རཀྵ་བཛྲ། ཁཱ་ད་བཛྲ། བནྡ་བཛྲ། དེ་ནས་ཁྲོ་བོའི་གསང་བའི་ཕྱག་རྒྱའི་ཡེ་ཤེས་བསླབ་པོ་རྡོ་རྗེ་གསང་བའི་ལག་གཉིས་ཀྱིས། །ཁྲོས་པའི་ཡིད་ཀྱིས་དྲག་གཏོག་བྱ། །སྐྱེ་བོ་གང་གི་མིང་སྨོས་
པ། །དེ་ཡི་སྙིང་པོ་འགས་པར་འགྱུར། །མ་མཆུ་སོ་ཡིས་བཟུང་ནས་སུ། །གང་གི་མིང་སྨོས་གཟིར་བ་ནི། །དེ་ཡི་མགོ་ཡང་མྱུར་འགས་ཏེ། །གང་གི་བཀའ་ལས་འདས་པའི་འོ། །ཁྲོ་བོ་ཁྲོ་ཆེན་ལྟ་བ་ཡི། །མིག་ཀྱང་འཛུམས་པར་བྱེད་
པ་ནི། །གང་གི་མིང་ནི་སྨོས་བལྟས་པ། །དེ་ཡི་མིང་ནི་རྡོལ་བར་འགྱུར། །རྡོ་རྗེ་ཁྲོ་བོར་མཉམ་བཞག་ལ། །བདག་རང་གི་ཡང་སྙིང་གར་ཡང་། །རྡོ་རྗེ་བཅིངས་པ་བཙིར་ན་ནི། །དེ་ཡི་སེམས་ནི་འཇིག་པར་བྱེད། །དེ་ལ་དེ་དག་གི་སྙིང་པོ་
རྣམས་ནི་འདི་ཡིན་ནོ། །ཧཱུྃ་བཛྲ་སྥོ་ཊ་ཐཿཧཱུྃ་བཛྲ་མུ་ཀ་བཛྲ་ཐཿ། ཧཱུྃ་བཛྲ་ནེ་དྲ་ཐ་ཧཱུྂ། ཧཱུྃ་བཛྲ་མ་ནེ་ཐ་དེ་ནས་རྡོ་རྗེ་ཆེན་པོའི་རིགས་ཀྱི་གསང་བའི་ཕྱག་རྒྱའི་ཡེ་ཤེས་བསླབ་བོ། དེ་ལ་དང་པོར་རེ་ཤིག་ཕྱག་རྒྱ་ཆེན་པོ་བཅིང་བ་བཤད་དོ། །མཐེའུ་ཆུང་ལྕགས་
ཀྱུ་བཅིངས་ནས་ནི། །རྡོ་རྗེ་ཁྲོ་བོ་གཞག་པར་བྱ། །གཡོན་པར་རྩེ་གསུམ་རྒྱབ་ཏུ་ནི། །འཇིག་རྟེན་གསུམ་ལས་རྒྱལ་ཞེས་བཤད། །གཡོན་པ་མཛུབ་མོ་ཐད་ཀར་བརྐྱང་། །དེ་བཞིན་བཀན་པ་པད་མ་ནི། །དེ་བཞིན་དུ་ཡང་
བསྒྱུར་ནས་ནི། །གཡོན་པའི་རྡོ་རྗེར་གཞག་པར་བྱ། །རྡོ་རྗེ་མཐིལ་དུ་བཅིངས་བྱས་ཏེ། །འཁྲོས་པ་ཡིས་ནི་དགའ་བྱ་ཞིང་། །མཐེ་བོཾ་རྡོ་རྗེ་དམ་པས་སོ། །ཁྲོ་བོ་ཏེ་རྀནྟི་རཱིར་བཤད། །མཛུབ་མོ་ལྕགས་ཀྱུ་དགུག་པ་ཉིད། །
མཛུབ་མོ་ངོས་ནི་སྦྱར་བའོ། །དེ་བཞིན་མཛུབ་གཉིས་ལེགས་སྦྱིན་པ། །མཛུབ་མོ་སྤྲད་དེ་དཔྲལ་བར་གཞག །སྙིང་གར་ཉི་མ་རབ་ཏུ་བརྟན། །མཛུབ་མོ་བསྙམས་ནས་སྤྱི་བོར་གཞག །བསྒྱུར་ནས་དགོད་པར་གཞག་
<pb id="91.70b"/>
པར་བྱ། །མཛུབ་བསྙམས་པད་མ་ཁ་འབུས་བཞིན། །གཉིས་ཀ་རལ་གྲི་ཆད་པར་འཛིན། །མཛུབ་གཉིས་འཁོར་ལོར་བཅིངས་པའོ། །མཛུབ་མོ་བསྙམས་ཏེ་ཁ་ནས་དབྱུང་། །མཛུབ་མོ་ལེགས་པར་བརྐྱང་བ་དང་། །མཛུབ་མོས་མགུལ་
དུ་བཅིང་བར་བྱ། །དེ་གཉིས་ཁ་འགྲམ་མཐེ་བར་བཞག །ཁུ་ཚུར་དམ་དུ་བཅིངས་པ་ནི། །ཕྱག་རྒྱ་ཆེན་པོ་ཡིན་པར་བཤད། །དེ་ནས་རྡོ་རྗེ་རིགས་ཀྱི་གསང་བའི་དམ་ཚིག་གི་ཕྱག་རྒྱ་བཅིང་བ་བཤད་དོ། །གསང་བའི་ཁུ་ཚུར་ལས་བྱུང་
བ། །དམ་ཚིག་མཆོག་ཏུ་རབ་ཏུ་གྲགས། །དེ་རྣམས་བཅིང་བ་བཤད་བྱ་བ། །རྡོ་རྗེ་བཅིང་བ་བླ་ན་མེད། །སྙིང་གར་བཞག་ནས་རྩིབས་ལོགས་གཅུ། །མདའ་དྲང་བ་ནི་གཡོན་པ་ནས། །སྙིང་ག་ནས་ནི་དབྱུང་བར་བྱ། །ཁྲོ་གཉེར་དུ་ནི་བསྒྱུར་
ནས་ནི། །ཉི་མའི་དཀྱིལ་འཁོར་སྟོན་པ་དང་། །སྤྱི་བོར་ལག་པ་བརྐྱང་བ་དང་། །བསྒྱུར་ནས་དགོད་པར་གཞག་པར་བྱ། །ཁ་ཡི་དབུས་སུ་རབ་བཞག་པ། །མཛུབ་མོར་རལ་གྲི་འདབས་པ་འདྲ། །འཁོར་ལོ་བསྐོར་བ་བསྟོན་པ་དང་། །ཁ་ནས་
རབ་ཏུ་འབྱིན་པ་སྟེ། །སྤྱི་བོར་ལུས་མཆོག་དཀྱིལ་འཁོར་རོ། །དཔུང་པ་སྙིང་ག་རྩིབས་ལོགས་རྣམས། །རྡོ་རྗེ་བསྲུང་བ་དེ་བཞིན་བྱ། །མཆེ་བའི་གནས་སུ་གཞག་པ་དང་། །ཁུ་ཚུར་དམ་དུ་བསྡམས་པའོ། །ཕྱི་རོལ་དཀྱིལ་འཁོར་ཕྱག་
རྒྱ་ནི། །མཚན་མའི་གོ་རིམ་བཞིན་དུ་བཅིང་། །དམ་ཚིག་རྡོ་རྗེ་བཅིངས་པ་ལས། །དེ་བཞིན་རྡོ་རྗེ་ཁུ་ཚུར་གཞག །དེ་ནས་རྡོ་རྗེ་རིགས་ཀྱི་གསང་བའི་ཆོས་ཀྱི་ཕྱག་རྒྱ་རྣམས་བཤད་དོ། །ཕཊཿཤཊཿམཊཿསཊཿརཊཿཧཊཿདྷིཊཿཧཊཿ
པཌྚཿཏཌྚཿཀཌྚཿདྷཌྚཿཀུཊིཿརིཊཿཁཊཿཔཊཿ། དེ་ནས་རྡོ་རྗེ་རིགས་ཀྱི་གསང་བའི་ལས་ཀྱི་རིགས་ཀྱི་ཕྱག་རྒྱ་བཅིང་བ་བཤད་དོ། །མདོར་ན་ལས་ཀྱི་ཕྱག་རྒྱ་ནི། །རྡོ་རྗེ་ཁུ་ཚུར་གཉིས་བྱས་ཏེ། །གནས་གང་ཡིན་པར་གཞག་
པར་བྱ། །ཁྲོ་བོའི་ལྟ་བ་ཁྲོ་དང་ལྡན། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་དམ་ཚིག་གི་རྟོག་པ་ཆེན་པོའི་རྒྱལ་པོ་ལས་ཁྲོ་བོ་གསང་བའི་ཕྱག་རྒྱ་ཆེན་པོའི་དཀྱིལ་འཁོར་གྱི་ཆོ་ག་རྒྱས་པ་རྫོགས་སྷོ།།  །།
<pb id="91.71a"/>
<head n="3" t="རྡོ་རྗེ་རིགས་ཀྱི་ཡེ་ཤེས་ཀྱི་དམ་ཚིག་གི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.157"/>དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་རིགས་ཀྱི་ཏིང་ངེ་འཛིན་གྱི་ཡེ་ཤེས་ཀྱི་ཕྱག་རྒྱའི་བྱིན་གྱིས་བརླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིགས་པ་
དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་སུྰཀྵྨ་བཛྲ་ཀྲོ་དྷཱ་ཧཱུྃ་ཕཊ། དེ་ནས་ཕྱག་ན་རྡོ་རྗེ་ཁྲོ་བོའི་རྒྱལ་པོ་འཇིག་རྟེན་གསུམ་ལས་རྣམ་པར་རྒྱལ་བས་རྡོ་རྗེ་ཕྲ་མོའི་རིག་པ་དམ་པ་འདི་གསུངས་སོ། །ཨོྃ་སུཀྵྨ་བཛྲ་
ཀྲོ་དྷ་ཀྲ་མ་ཧཱུྃ་ཕཊ། དེ་ནས་བྱང་ཆུབ་སེམས་དཔའ་རྡོ་རྗེ་སྙིང་པོས་འཇིག་རྟེན་གསུམ་ལས་རྣམ་པར་རྒྱལ་བའི་རྡོ་རྗེ་ཕྲ་མོའི་རིག་པ་དམ་པ་འདི་གསུངས་སོ། །ཨོྃ་སུྰཀྵྨ་བཛྲ་རཏྣ་ཀྲོ་དྷ་ཀྲ་མ་ཧཱུྃ་ཕཊ། དེ་ནས་བྱང་ཆུབ་
སེམས་དཔའ་རྡོ་རྗེ་སྤྱན་གྱིས་འཇིག་རྟེན་གསུམ་ལས་རྣམ་པར་རྒྱལ་བའི་རྡོ་རྗེ་ཕྲ་མོའི་རིག་པ་དམ་པ་འདི་གསུངས་སོ། །ཨོྃ་སུྰཀྵྨ་བཛྲ་པད་མ་ཀྲོ་དྷ་ཀྲ་མ་ཧཱུྃ་ཕཊ། དེ་ནས་བྱང་ཆུབ་སེམས་དཔའ་སེམས་དཔའ་
ཆེན་པོ་རྡོ་རྗེ་སྣ་ཚོགས་ཀྱིས། འཇིག་རྟེན་གསུམ་ལས་རྣམ་པར་རྒྱལ་བའི་རྡོ་རྗེ་ཕྲ་མོའི་རིག་པ་དམ་པ་འདི་གསུངས་སོ། །ཨོྃ་སུྰཀྵྨ་བཛྲ་ཀཪྨ་ཀྲོ་དྷ་ཀྲ་མ་ཧཱུྃ་ཕཊ། དེ་ནས་ཡང་བཅོམ་ལྡན་འདས་ཕྱག་ན་རྡོ་རྗེས་རང་གི་རིགས་
བསྐྱེད་པའི་ཕྱིར། རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཚུལ་དུ་འཁོད་དེ། དེ་རྣམས་ཀྱི་སྙིང་པོ་གསུངས་པ། ཨོྃ་བཛྲ་སཏྭ་སུྰཀྵྨ་ཛྙཱ་ན་ཀྲོ་དྷ་ཀྲ་མ་ཧཱུྃ་ཕཊ། ཨོྃ་སུྰཀྵྨ་བཛྲ་ཨྃ་གུ་ཤ་ཨཱ་ཀཪྵ་ཡ་མ་ཧཱ་ཀྲོ་དྷཱ་ཧཱུྃ་ཕཊ། ཨོྃ་བཛྲ་
སུྰཀྵྨ་རཱ་ག་ཀྲོ་དྷཱ་ཨ་ནུ་རཱ་ག་ཡ་ཏི་བི་ཀྲ་མ་ཧཱུྃ་ཕཊ། ཨོྃ་བཛྲ་སུྰཀྵྨ་བཛྲ་པུཥྚིཾ་ཀྲོ་དྷཱ་ཧཱུྃ་ཕཊ། ཨོྃ་སུྰཀྵྨ་བཛྲ་བྷྲ་ཀུ་ཊཱི་ཀྲོ་དྷཱ་ཧ་ར་ཧ་ར་ཧཱུྃ་ཕཊ། ཨོྃ་སུྰཀྵྨ་བཛྲ་ཛྭཱ་ལ་མཎྜ་ལ་ཀྲོ་དྷཱ་སཱུརྱ་ཛྭཱ་ལ་ཧཱུྃ་ཕཊ། ཨོྃ་སུྰཀྵྨ་བཛྲ་ཙཀྲ་ཀྲོ་དྷཱ་སརྦ་
ཨརྠ་མཱ་མེ་པྲ་ཡཙྪ་ཤྲཱི་ཀྲ་མ་ཧཱུྃ་ཕཊ། ཨོྃ་བཛྲ་སུྰཀྵྨ་ཧཱ་ས་ཀྲོ་དྷཱ་མ་ཧཱཊྚ་ཊྚ་ཧཱ་ས། ཧ་ཧ་ཧ་ཧ་ཧཱུྃ་ཕཊ། ཨོྃ་སུྰཀྵྨ་བཛྲ་དྷརྨ་བཛྲ་ཀྲོ་དྷཱ་ཡ་ཧཱུྃ་ཕཊ། ཨོྃ་སུྰཀྵྨ་བཛྲ་ཙྪེ་ད་ཀྲོ་དྷྀ་ཙྪིནྡ་བྷིནྡ་ཧཱུྃ་ཕཊ། ཨོྃ་སུྰཀྵྨ་བཛྲ་ཀྲོ་དྷེ་མ་ཧཱ་ཙཀྲ་ཙྪིནྡ་པ་
<pb id="91.71b"/>
ཏཱ་ཡ་ཤྲཱི་པྲ་བེ་ཤ་ཡ་ཧྲྀ་ད་ཡྃ་བྷིནྡ་ཧཱུྃ་ཕཊ། ཨོྃ་སུྰཀྵྨ་བཛྲ་ཧཱུྃ་ཀཱ་ར་ཧ་ན་ཏཱ་ཡ་ཝཱ་ཀ་མ་ཏྲེནྣ་ཧཱུྃ་ཕཊ། ཨོྃ་སུྰཀྵྨ་བཛྲ་ཀརྨ་ཀྲོ་དྷ་སརྦ་ཀརྨ་ཀཱ་རོ་ད་བྷ་བ། སརྦ་ཀཱ་ར་ཡ་ས་དྷ་ཡ་ཧཱུྃ་ཕཊ། ཨོྃ་བཛྲ་སུྰཀྵྨ་ཀ་བ་ཙ་ཀྲོ་དྷཱ་རཀྵ་རཀྵ་
ཧཱུྃ་ཕཊ། ཨོྃ་སུྰཀྵྨ་བཛྲ་ཡཀྵ་ཀྲོ་དྷཱ་ཧ་ན་བྷ་ཡ་སརྦ་དུཥྚི་ཉྩིཏྟ་མཱ་ཏྲེ་བཛྲ་དྃཥྚཱ་ཧཱུྃ་ཕཊ། ཨོྃ་སུྰཀྵྨ་བཛྲ་མུཥྚི་ཀྲོ་དྷ་བནྡྷ་བནྡྷ་ཧཱུྃ་ཕཊ། དེ་ནས་ཡང་ཕྱག་ན་རྡོ་རྗེས་རྡོ་རྗེ་རིགས་ཀྱི་ཡེ་ཤེས་ཕྲ་མོའི་དམ་ཚིག་གི་དཀྱིལ་འཁོར་
གསུངས་པ། དེ་ནས་རབ་ཏུ་བཤད་བྱ་བ། །ཆོས་ཀྱི་དཀྱིལ་འཁོར་དམ་པ་སྟེ། །རྡོ་རྗེ་དབྱིངས་དང་འདྲ་བས་ན། །ཁྲོ་བོའི་ཡེ་ཤེས་ཞེས་ཀྱང་བཤད། །དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་སྲད་བུ་
བྲེ། །དེ་ཡི་དབུས་སུ་སངས་རྒྱས་བྲི། །ཡེ་ཤེས་རྡོ་རྗེའི་དབུས་ཆུད་པའོ། །སངས་རྒྱས་ཀྱི་ནི་ཕྱོགས་ཀུན་དུ། །སངས་རྒྱས་དེ་ཉིད་ཀུན་བྲིས་ཤིག །རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་བཞི་པོ་རྣམས་སུ་ཡང་། །འཇིག་
རྟེན་གསུམ་ལས་རྣམ་རྒྱལ་སོགས། །རིམ་པ་བཞིན་དུ་དགོད་པར་བྱ། །དེ་རྣམས་ཀྱི་ནི་ཕྱོགས་ཀུན་དུ། །རྡོ་རྗེ་ཁྲོ་བོའི་ཆོ་ག་བཞིན། །དེ་ནས་འདིར་རྡོ་རྗེ་རིགས་ཀྱི་ཡེ་ཤེས་ཕྲ་མོའི་དཀྱིལ་འཁོར་གྱི་ཆོ་གའི་རིམ་པ་
རྒྱས་པ་བཤད་དོ། །དེ་ལ་དང་པོ་ཉིད་དུ་རེ་ཤིག་བཅུག་ནས་བསྒོ་བ་ནི། དེ་རིང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཁྲོ་བོ་ཉིད་དུ་བཅོམ་ལྡན་འདས་ཕྱག་ན་རྡོ་རྗེས་དབང་བསྐུར་གྱིས་དེ་ལེགས་པར་ནན་ཏན་
གྱིས་ཤིག །སེམས་ཅན་གྱི་ཁམས་མ་ལུས་ཤིང་ལུས་པ་མེད་པ་ཡོངས་སུ་བསྐྱབ་པའི་ཕྱིར་བྱ་བ་ནས། དེ་བཞིན་གཤེགས་པ་ཐམས་ཅད་ཀྱི་ཕན་པ་དང་བདེ་བ་དང་དམ་པ་གྲུབ་པ་ཐོབ་པའི་འབྲས་བུའི་ཕྱིར་གྱི་བར་དུ་རྡོ་
རྗེ་ཁྲོ་བོས་སེམས་ཅན་ཐམས་ཅད་ཀྱང་ཡང་དག་པར་སྦྱང་བའི་ཕྱིར་བདུད་བྱེད་ན་མ་རུངས་པ་ཐམས་ཅད་ལྟ་ཞིག་སྨོས་ཀྱང་ཅི་དགོས། དེ་སྐད་བསྒོ་ནས་གདོང་གཡོགས་དཀྲོལ་ཏེ། དེ་རྣམས་ཀྱི་དཀྱིལ་འཁོར་ཐམས་ཅད་
<pb id="91.72a"/>
བསྟན་ནས་རྡོ་རྗེ་ཅི་ལྟ་བ་བཞིན་དུ་ལག་པ་གཉིས་སུ་བྱིན་ནོ། །དེ་ནས་རྡོ་རྗེ་ཁྲོ་བོའི་ཡེ་ཤེས་ཕྲ་མོ་རྣམས་སློབས་ཤིག །རྡོ་རྗེ་ཧཱུྃ་གི་རྣལ་འབྱོར་གྱིས། །རྡོ་རྗེ་ཕྲ་མོ་བསྟན་བྱས་ལ། །ཧཱུྃ་ཞེས་བྱ་བ་གང་སྦྱར་བ། །དེ་ཡི་
སྲོག་ནི་འཇིག་པར་འགྱུར། །རྡོ་རྗེ་ཕྲ་མོ་བསྟན་བྱས་ཏེ། །ཆོ་ག་བཞིན་དུ་མཆེད་པ་ནི། །ཇི་སྲིད་བར་དུ་མཆེད་པ་དེས། །དེ་སྲིད་ཀྱི་ནི་དགྲ་འདི་འཇིག །རྡོ་རྗེ་ཧཱུྃ་གི་རྣལ་འབྱོར་གྱིས། །རྡོ་རྗེ་ཕྲ་མོའི་ཚུལ་སྦྱར་ལ། །ཁྲོ་བོར་ལྡན་པ་ཇི་
སྲིད་མཆེད། །དེ་སྙེད་ཐམས་ཅད་མ་རུངས་བྱེད། །དེ་བཞིན་དེ་ཡི་བསྡུ་བ་ཡང་། །རྣལ་འབྱོར་ཅན་གྱིས་འདོད་ན་ཡང་། །མ་ལུས་པར་ནི་ཐམས་ཅད་ལ། །སླར་ཡང་འཚོ་བ་སྦྱིན་པར་བྱ། །དེ་ལ་དེ་དག་གི་སྙིང་པོ་ནི་འདི་དག་ཡིན་ནོ། །ཧཱུྃ་
ཧཱུྃ་ནཱ་ཤ་ཡ་བཛྲ་ཧཱུྃ་བི་ནཱ་ཤ་ཡ་སརྦ་སུཀྵྨ་བཛྲ་པྲ་ཏྱ་ནཱ་ཡ་ཤཱི་བྷྲྃ་ཧཱུྃ། སེམས་ཅན་གང་གི་དགྲ་ལ་ནི། །ལྷན་ཅིག་གྱུར་པ་ཆེར་བསྟན་པ། །བྱམས་པ་མཆོད་པའི་ཚུལ་གྱིས་ནི། །དགྲ་བོ་སྦྲོ་བས་གཞིག་པར་བྱ། དགྲ་བོ་སྤྲོ་བའི
རྣལ་འབྱོར་གྱིས། །གང་ཡང་རུང་བའི་སྙིང་རྗེ་ཅན། །སྙིང་རྗེ་རྣལ་འབྱོར་དེ་ཡིས་ནི། །གདུག་པ་ཐམས་ཅད་ངེས་འཇིག་གོ །ཆོས་སམ་ཡང་ན་ཆོས་མིན་པ། །རང་བཞིན་གྱིས་ནི་འོད་གསལ་བ། །དེ་ལྟར་བསྒོམས་ན་སེམས་
ཅན་ལ། །ཧཱུྃ་ཞེས་བྱ་བས་འཇིག་པར་བྱེད། །གདུལ་བར་དཀའ་བའི་སེམས་ཅན་གང་། །སངས་རྒྱས་བྱང་ཆུབ་སྣོད་མིན་པ། །དེ་ནས་ཡང་དག་བཤད་པའི་ཕྱིར། །ཧཱུྃ་ཞེས་བྱ་བས་གཞིག་པར་བྱ། །དེ་ལ་དེ་རྣམས་ཀྱི་སྙིང་པོ་རྣམས་
ནི་འདི་དག་ཡིན་ནོ། །བྷཻ་ར་བཛྲེ་ཀྲོ་དྷ་ཧཱུྃ་ཕཊ། ཧཱུྃ་བྀ་ཤུད་དྷ་བཛྲ་ཀྲོ་དྷ་ཧཱུྃ་ཕཊ། ཨོྃ་བི་ཤོ་དྷ་ན་བཛྲ་ཀྲོ་དྷ་ཧཱུྃ་ཕཊ། རྡོ་རྗེའི་དབྱིབས་ནི་བྲིས་ནས་ཀྱང་། །ཡིད་ཀྱིས་ཀྱང་ནི་གང་སུ་ཡི། །ཁྱིམ་གྱི་དབུས་སུ་ལྟུང་བསམས་ན། །དེ་ཡི་རིགས་
དེ་འཇིག་པར་འགྱུར། །དེ་བཞིན་ཕྲ་བའི་ཆོ་ག་ཡིས། །སྙིང་གར་རྡོ་རྗེ་བསྒོམས་ནས་ཀྱང་། །བྱང་ཆུབ་སེམས་དཔའ་ཆེན་པོའི་གཟུགས། །ལྟུང་ན་རིགས་ནི་འཇིག་པར་འགྱུར། །ཕྱག་ན་རྡོ་རྗེའི་གཟུགས་ཆེན་པོ། །བསྒོམས་
<pb id="91.72b"/>
ན་གང་དུ་ལྷུང་བ་དེའི། །སྣང་སྲིད་ཉེས་པ་སྣ་ཚོགས་ཀྱིས། །བཙུན་མོར་བཅས་པ་འཇིག་པར་འགྱུར། །རྣམ་པ་ཀུན་གྱི་མཆོག་ལྡན་པའི། །སངས་རྒྱས་གཟུགས་ནི་བསྒོམས་ནས་ནི། །སྣང་བ་གང་ལ་ལྟུང་བ་ནི། །དེ་ཡི་སྣང་སྲིད་ངེས་
པར་འཇིག །དེ་ལ་དེ་དག་གི་སྙིང་པོ་ནི་འདི་རྣམས་ཡིན་ནོ། །ཧཱུྃ་བཛྲ་པྲ་བ་ཏ། ཧཱུྃ་བོ་དྷི་སཏྭ་པྲ་བ་ཏ། ཧཱུྃ་བཛྲ་དྷ་ར་པྲ་བ་ཏ། ཧཱུྃ་བུདྡྷ་པྲ་བ་ཏ། རྡོ་རྗེ་ཕྲ་མོ་རབ་སྦྱར་བས། །ཟླ་བའི་གཟུགས་ལ་བདག་རང་ཉིད། །བསྒོམས་ནས་སུ་ནི་བདག་ཉིད་
ཡང་། །གང་དུ་ལྷུང་བ་དེར་ལྟུང་འགྱུར། །ཟླ་བ་རྡོ་རྗེ་བདག་རང་ཉིད། །བསྒོམས་ནས་སུ་ནི་བདག་རང་ཡང་། །རབ་ཏུ་ཁྲོས་ནས་གར་ལྟུང་བ། །དེ་ཡི་རིགས་ནི་མོད་ལ་ལྟུང་། །བདག་རང་ཕྱག་ན་རྡོ་རྗེར་ནི། །བསྒོམས་ནས་སུ་ནི་བདག་ཉིད་
ཡང་། །གང་དུ་ལྟུང་བ་དེ་ཡི་ཡུལ། །རིང་པོར་མི་ཐོགས་འཇིག་པར་འགྱུར། །བདག་རང་སངས་རྒྱས་གཟུགས་ཉིད་དུ། །བསྒོམས་ནས་སུ་ནི་བདག་ཉིད་ཡང་། །གང་དུ་ལྟུང་བ་དེ་ཡི་ནི། །སྣང་སྲིད་རིང་པོར་མི་ཐོགས་འཇིག །དེ་ལ་
དེ་དག་གི་སྙིང་པོ་རྣམས་ནི་འདི་དག་ཡིན་ནོ། །བོ་དྷཱ་གྲ་པྲ་ཏུ་ཡ་ཧཱུྃ། སཏྭ་བཛྲ་པྲ་བ་ཏ་ཡ་ཧཱུྃ། བཛྲ་སཏྭ་པྲ་བ་ཏ་ཧཱུྃ། བུདྡྷ་པྲ་བ་ཏ་ཡ་ཧཱུྃ། དེ་ནས་རྡོ་རྗེ་རིགས་ཀྱི་ཆོས་ཀྱི་གསང་བའི་ཕྱག་རྒྱ་ཡེ་ཤེས་བསླབ་བོ། །རྡོ་རྗེ་ཁྲོ་བོར་སྙོམས་
ཞུགས་ལ། །རང་གི་ལུས་ཀྱིས་ཡོངས་བསྐོར་བ། །རྡོ་རྗེ་ཧཱུྃ་ལས་འཁྱུད་ནས་ནི། །གང་གི་མིང་སྨོས་དེ་འཆིའོ། །རྡོ་རྗེ་ཕྲ་མོ་སྙོམས་ཞུགས་ལ། །སྣ་ནས་ཕྲ་བ་ཐང་གཅིག་མིན། །དབུགས་དང་ཧཱུྃ་ཞེས་བྱ་ཚུལ་གྱིས། །འཇིག་རྟེན་
གསུམ་ཡང་ལྟུང་བར་འགྱུར། །རྡོ་རྗེ་ཕྲ་མོའི་ཚུལ་སྦྱར་ལ། །ཁྲོས་ནས་རྡོ་རྗེ་ལྟ་བ་ཡིས། །བལྟས་པས་སུ་ནི་ལྡོངས་པར་འགྱུར། །ཡང་ན་འཆི་བ་རུ་ནི་འགྱུར། །བུ་ག་ནས་ནི་ཞུགས་ནས་ནི། །ཡིད་ཀྱིས་གང་ཡང་རུང་བ་ཡི། །
སྙིང་དྲངས་པས་ནི་དེ་ཡིས་ནི། །རང་ངམ་འདི་ཡི་དབང་དུ་འགྱུར། །དེ་ལ་དེ་དག་གི་སྙིང་པོ་རྣམས་གསུངས་པ། ཧཱུྃ་བཛྲ་བ་ལི་ཏ་ཀྲོ་དྷ་མཱ་ར་ཡ་ཧཱུྃ་ཕཊ། ༀ་སུྰཀྵྨ་བཛྲ་ཤྭ་ས་བི་ཤྲ་པ་ཏཱ་ཡ་ཧཱུྃ་ཕཊ། ཨོྃ་བཛྲ་དྲཱིཥྚི་བི་ཤ་བི་ཤ་བི་
<pb id="91.73a"/>
ནཱ་ཤ་ཡ་ཧཱུྃ་ཕཊ། ཧཱུྃ་ཧྲྀ་ད་ཡ་ཀཱ་ན་ཀྲོ་དྷ་པྲ་བི་ཤ་ཀ་ཡི། ཧྲྀ་ད་ཡ་ཙྪིནྡ་བྷིནྡ་ཀ་ཏ་ཀ་ཏ་ཧཱུྃ་ཕཊ། དེ་ནས་རྡོ་རྗེ་རིགས་ཀྱི་ཆོས་ཀྱི་ཕྱག་རྒྱའི་ཡེ་ཤེས་བསླབ་བོ། །དེ་ལ་རེ་ཞིག་ཕྱག་རྒྱ་ཆེན་པོ་བཅིང་བ་བཤད་དེ། །རྡོ་རྗེ་ཡེ་ཤེས་
སྦྱོར་བ་ཡིས། །འབར་བའི་ཕྲེང་བ་འཁྲིགས་པའི་འོད། །རྡོ་རྗེ་ཁྲོ་བོར་བདག་ཉིད་ནི། །བསྒོམས་ན་དེ་མ་ཐག་ཏུ་འགྲུབ། །དེ་ནས་རྡོ་རྗེ་རིགས་ཀྱི་ཆོས་ཀྱི་དམ་ཚིག་གི་ཕྱག་རྒྱའི་ཡེ་ཤེས་བསླབ་བོ། །ཏིང་འཛིན་དམ་ཚིག་ཡེ་ཤེས་
ལས། །ཧཱུྃ་ཞེས་བྱ་བ་གཉིས་དང་ལྡན། །ཅི་རིགས་གནས་སུ་བཞག་ནས་ནི། །བསྒྲུབ་པ་ཐམས་ཅད་སྟེར་བའི་མཆོག །དེ་ནས་རྡོ་རྗེ་རིགས་ཀྱི་ཆོས་ཀྱི་དམ་ཚིག་གི་ཆོས་ཀྱི་ཕྱག་རྒྱའི་ཡེ་ཤེས་བསླབ་བོ། །ཕཊ། ཤཊ། མཊ། 
སཊ། རཊ། ཏཊ། ཧྲྀཊ། ཧཊ། པྲཊ། ཏྲཊ། དཊ། བྷཊ། ཀྲྀཊ། རིཊ། ཁཊ། བཊ། ཞེས་བྱ་བ་ནི་ཆོས་ཀྱི་ཕྱག་རྒྱ་མདོར་བསྡུས་བཤད་པའོ། །དེ་ནས་རྡོ་རྗེ་རིགས་ཀྱི་ཆོས་ཀྱི་དམ་ཚིག་གི་ལས་ཀྱི་ཕྱག་རྒྱའི་ཡེ་ཤེས་བསླབ་བོ། །
ཆོས་ཀྱི་ཁུ་ཚུར་གཉིས་བྱས་ཏེ། །ཇི་ལྟར་རིགས་པའི་གནས་སུ་སྦྱར། །ལས་ཀྱི་ཕྱག་རྒྱ་མདོར་བསྡུ་ན། །ཆོ་ག་བཞིན་དུ་འགྲུབ་པར་འགྱུར། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ཆེན་པོའི་དམ་ཚིག་གི་
རྟོག་པ་ཆེན་པོའི་རྒྱལ་པོ་ལས། རྡོ་རྗེ་རིགས་ཀྱི་ཡེ་ཤེས་ཀྱི་དམ་ཚིག་གི་དཀྱིལ་འཁོར་གྱི་ཆོ་ག་རྒྱས་པ་བཤད་པ་རྫོགས་སྷོ།།  །།<head n="3" t="རྡོ་རྗེ་རིགས་ཀྱི་ལས་ཀྱི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.162"/>དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ལས་
ཀྱི་དམ་ཚིག་འབྱུང་བའི་བྱིན་གྱིས་བརླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་རང་གི་རིག་པ་དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་ཀཪྨེ་ཤྭ་ར་ཧཱུྃ། དེ་ནས་ཡང་བྱང་ཆུབ་སེམས་དཔའ་
སེམས་དཔའ་ཆེན་པོ་ཕྱག་ན་རྡོ་རྗེས་རང་གི་རིག་པ་དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་དྷརྨ་དྷཱ་ཏུ་སྥ་ར་ཎ་མ་ཧཱ་པུ་ཛཱ་ཀརྨ་བི་དྷི་བི་སྟཱ་ར་ས་མ་ཡེ་ཏྲཻ་ལོ་ཀྱ་བི་ཛ་ཡ་ཀི་ར་སརྦ་དུཥྚྃ་ས་མ་ཡ་བཛྲི་ཎི་ཧཱུྃ།
<pb id="91.73b"/>
དེ་ནས་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་སྙིང་པོས་རང་གི་རིག་པ་དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་ཀཱ་ཡ་ཤ་དུ་ས་མ་ཡ་སྥ་ར་ཎ་མ་ཧཱ་པཱུ་ཛཱ་ཀརྨ་བི་དྷི་སྟཱ་ར་ཡ་ས་མ་ཡེ་ཧཱུྃ། དེ་ནས་
ཡང་བྱང་ཆུབ་སེམས་དཔའ་ཆེན་པོ་རྡོ་རྗེ་སྤྱན་གྱིས་རང་གི་རིག་པ་དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་དྷརྨ་དྷཱ་ཏུ་སྥ་ར་ཎ་མ་ཧཱ་པཱུ་ཛཱ་ཀརྨ་བི་དྷི་བིསྟཱ་ར་ས་མ་ཡེ་ཧཱུྃ། དེ་ནས་ཡང་བྱང་ཆུབ་སེམས་དཔའ་ཆེན་
པོ་རྡོ་རྗེ་སྣ་ཚོགས་ཀྱིས་རང་གི་རིག་པ་དམ་པ་འདི་གསུངས་སོ། །ཨོྃ་སརྦ་ཏ་ཐཱ་ག་ཏ་སརྦ་ཨཱ་བ་ལོ་ཀ་དྷཱ་ཏུ་མ་བི་མ་ཧཱ་པཱུ་ཛཱ་ཀརྨ་བི་དྷི་བིསྟཱ་ར་ས་མ་ཡེ་ཧཱུྃ་ཕཊ། དེ་ནས་ཡང་བྱང་ཆུབ་སེམས་དཔའ་ཆེན་པོ་
ཕྱག་ན་རྡོ་རྗེས་རང་གི་རིགས་ཀྱི་མཆོད་པའི་ཆོ་ག་རྒྱས་པའི་ལྷ་མོ་རང་གི་སྙིང་ག་ནས་བསྐྱེད་དེ། འཇིག་རྟེན་གྱི་ཁམས་ཐམས་ཅད་དུ་དེ་བཞིན་གཤེགས་པ་ཐམས་ཅད་སྤྱན་དྲང་བ་དང་དབང་དུ་བྱ་བ་དང་
མཉེས་པར་བྱ་བ་དང་ལས་ཐམས་ཅད་བསྒྲུབ་པའི་དགོས་པ་བྱེད་པ་ཉིད་དུ་ཡང་དག་པའི་སྦྱོར་བ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སངས་རྒྱས་ཀྱི་རྫུ་འཕྲུལ་དང་རྣམ་པར་འཕྲུལ་པ་
བྱས་ཏེ། སླར་ཡང་བཅོམ་ལྡན་འདས་རྣམ་པར་སྣང་མཛད་ཀྱི་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཚུལ་དུ་ཟླ་བའི་དཀྱིལ་འཁོར་ལ་གནས་ཏེ་འཁོད་དོ། །དེ་ནས་བྱང་ཆུབ་སེམས་དཔའ་ཆེན་པོ་ཕྱག་
ན་རྡོ་རྗེས་རྡོ་རྗེ་ལས་ཀྱི་དམ་ཚིག་གི་ཆོ་ག་རྒྱས་པའི་ལས་ཀྱི་དཀྱིལ་འཁོར་འདི་གསུངས་སོ། །དེ་ནས་རབ་ཏུ་བཤད་བྱ་བ། །ལས་ཀྱི་དཀྱིལ་འཁོར་དམ་པ་སྟེ། །རྡོ་རྗེ་དབྱིངས་དང་འདྲ་བས་ན། །ལས་ཀྱི་
རྡོ་རྗེ་ཞེས་བཤད་དོ། །དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་སྲད་བུ་བྲེ། །དཀྱིལ་འཁོར་དབུས་ཀྱི་གནས་སུ་ནི། །སངས་རྒྱས་སྐུ་གཟུགས་གཞག་པར་བྱ། །སངས་རྒྱས་ཀྱི་
<pb id="91.74a"/>
ནི་ཕྱོགས་ཀུན་དུ། །དམ་ཚིག་མཆོག་རྣམས་གཞག་པར་བྱའོ། །རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་བཞི་པོ་རྣམས་ལ་ཡང་། །རྡོ་རྗེ་གཙོ་སོགས་བཞི་པོ་རྣམས། །ཇི་ལྟར་རིམ་བཞིན་
གཞག་པར་བྱ། །དེ་རྣམས་ཀྱི་ནི་ཕྱོགས་ཀུན་དུ། །མཆོད་པ་ཆེན་པོ་རྣམས་བཞག་གོ །དེ་ནས་ལས་ཀྱི་དཀྱིལ་འཁོར་འདིར། །རྡོ་རྗེ་ལས་ཀྱི་ཕྱག་རྒྱ་བཤད། །ཨོྃ་བཛྲ་སཏྭ་སིད་དྷི་ཛྙཱ་ན་ཀརྨ་ས་མ་ཡེ་ཧཱུྃ་ཛ། 
ཨོྃ་བཛྲ་ཨཱ་ཀཪྵ་ཎ་ཀརྨ་ཛྙཱ་ན་ས་མ་ཡེ་ཧཱུྃ་ཛ། ཨོྃ་བཛྲ་ར་ཏི་རཱ་ག་ཀརྨ་ཛྙཱ་ན་ས་མ་ཡེ་ཧཱུྃ་ཛ། ཨོྃ་བཛྲ་སཱ་དྷུ་ཀརྨ་ཛྙཱ་ན་ས་མ་ཡེ་ཧཱུྃ་ཛ། ཨོྃ་བཛྲ་བྷྲྀ་ཀུ་ཊཱི་བ་ཤིཾ་ཀུ་རུ་ཧཱུྃ། ཨོྃ་བཛྲ་སཱུརྱ་མཎ་ཌ་ལེ་བ་ཤིཾ་ཀུ་རུ་ཧཱུྃ། ཨོྃ་
བཛྲ་དྷྭ་ཛཱ་གྲ་ཀེ་ཡུ་རུ་རེ་བ་ཤིཾ་ཀྲུྃ་རུ་ཧཱུྃ། ༀ་བཛྲ་ད་ཏ་ཧཱ་སེ་བ་ཤིཾ་ཀུ་རུ་ཧཱུྃ། ༀ་བཛྲ་པདྨ་རཱ་གེ་རཱ་ག་ཡ་ཧཱུྃ། ༀ་བཛྲ་ཏཱིཀྵྞ་རཱ་གེ་རཱ་ག་ཡ་ཧཱུྃ། ༀ་བཛྲ་མཎྜ་ལ་རཱ་གེ་རཱ་ག་ཡ་ཧཱུྃ། ༀ་བཛྲ་བཱ་ཀ་རཱ་གེ་རཱ་ག་ཡ་ཧཱུྃ། 
ༀ་བཛྲ་ཀརྨ་ས་མ་ཡ་ཙ་ཡ་ཧཱུྃ། ༀ་བཛྲ་ཀ་བ་ཙ་བྃ་དྷ་རཀྵ་རཀྵ་ཧཱུྃ། ༀ་ཡཀྵི་ཎི་མཱ་ར་ཡ་བཛྲ་དཾཥྚ་ཡ་བྷིནྡ་བྷིདྷ་ཡ་མུ་ག་སྱ་ཧཱུྃ་ཕཊ། ༀ་བཛྲ་ཀརྨ་མུཥྚི་སིད་དྷི་ཧཱུྃ་ཕཊ། དེ་ནས་ལས་ཀྱི་དཀྱིལ་འཁོར་འདིར་
ཆོ་ག་རྒྱས་པ་ཇི་ལྟ་བ་བཞིན་དུ་སྟེ། རྡོ་རྗེ་རིགས་ཀྱི་ཡེ་ཤེས་རྣམས་བསྐྱེད་དོ། །དེ་ལ་དང་པོ་ཉིད་དུ་ཞི་བ་ལ་སོགས་པའི་ཕྱག་རྒྱའི་ཡེ་ཤེས་བསླབ་བོ། །ཡམ་ཤིང་མངར་པོ་རྣམས་ཀྱི་མེ། །རབ་སྦར་རྡོ་རྗེ་
ཁྲོ་བོ་ཡི། །མཉམ་པར་གཞག་པས་སྙོམས་འཇུག་པ། །ཏིལ་བསྲེགས་པས་ནི་སྡིག་བསྲེགས་ཤིང་། །ཡམ་ཤིང་དེ་དག་ཉིད་ཀྱིས་ནི། །མེ་ནི་རབ་ཏུ་སྦར་ནས་ཀྱང་། །རྟག་ཏུ་འབྲས་ནི་བསྲེག་བྱས་ན། །གདོན་མི་ཟ་བར་
ཁྱིམ་རྒྱས་འགྱུར། །ཡམ་ཤིང་དངར་པོ་རྣམས་ཀྱིས་ཀྱང་། །མཁས་པས་རབ་ཏུ་མེ་སྦར་ཏེ། །དཱུར་བའི་ཡལ་ག་མར་བཅས་པ། །བསྲེག་པ་བྱས་ན་ཚེ་འཕེལ་ལོ། །ཡམ་ཤིང་དེ་དག་ཉིད་ཀྱིས་ནི། །མེ་ནི་རབ་ཏུ་སྦར་བྱས་ལ། །
<pb id="91.74b"/>
ཀུ་ཤའི་ཡལ་ག་འབྲུ་མར་གྱིས། །བསྲེག་པར་བྱས་ན་ངེས་པར་བསྲུང་། །དེ་ལ་དེ་དག་གི་སྙིང་པོ་འདི་རྣམས་ཡིན་ནོ། །ཨོྃ་སརྦ་པཱ་པྃ་ད་ཧ་ན་བཛྲཱ་ཡ་སྭཱ་ཧཱ། ཨོྃ་བཛྲ་པུཥྚ་ཡ་སྭཱ་ཧཱ། ཨོྃ་བཛྲ་ཨཱ་ཡུ་ཥེ་སྭཱ་ཧཱ། ཨོྃ་བཛྲ་ཨ་པྲ་ཏི་ཧ་
ཏ་བཛྲཱ་ཡ་སྭཱ་ཧཱ། ཏེ་བ་རུ་བ་མིཾ་དྷི་དྷུ་ལྱག་ནི་ས་མ་ཧྲི་ས་ཛུ་ཧེ་ཏ་རི་ག་ཏ་ཡ་ལྃ་ཀུ་ཏོ་མ་ཏི་པཱུ་ཏ་པ་ཏ་ཡེ་ཏ། ཡམ་ཤིང་ཚ་བས་དང་པོར་ནི། །རྡོ་རྗེ་ཁྲོ་བོའི་ཏིང་འཛིན་གྱིས། །མེ་སྦར་ནས་ཀྱང་སེ་བ་ཡི། །ཚེར་མ་ཅན་གྱིས་འགུགས་
པར་འགྱུར། །ཡམ་ཤིང་དེ་དག་ཉིད་ཀྱིས་ནི། །ཁྲོ་དང་ལྡན་པས་མེ་སྦར་ན། །མེ་ཏོག་དམར་མང་འབྲས་བུའང་རུང་། །སྦྱིན་བསྲེགས་བྱས་ན་སྐྱེ་བོ་རེངས། །རྣལ་འབྱོར་ཅན་གྱིས་ཁྲོས་ནས་ཀྱང་། །ཡམ་ཤིང་དེས་ནི་མེ་སྦར་ལ། །
ལྕགས་ཀྱི་ཕྱེ་མ་བསྲེགས་ན་ནི། །རྡོ་རྗེ་བཅིངས་པ་ཉིད་དུ་འགྱུར། །ཡམ་ཤིང་དེ་དག་ཉིད་ཀྱིས་ནི། །མཉམ་པར་བཞག་སྟེ་མེ་བུས་ལ། །འབྲས་བུ་ཁ་བ་ཁྲོས་བཞིན་བསྲེག །སྐད་ཅིག་ཏུ་ནི་འཆི་བར་འགྱུར། །དེ་ལ་དེ་དག་
གི་སྙིང་པོ་ནི་འདི་དག་ཡིན་ནོ། །ཧཱུྃ་བཛྲ་ཨཱ་ཀཪྵ་ཡ་སྭཱ་ཧཱ། ཧཱུྃ་བཛྲ་རཱ་གཱ་ཡ་སྭཱ་ཧཱ། ཧཱུྃ་བཛྲ་བན་དྷཱ་ཡ་སྭཱ་ཧཱ། ཧཱུྃ་བཛྲ་མཱ་ར་ཎཱ་ཡ་སྭཱ་ཧཱ། མཁས་པས་ཡམ་ཤིང་སྐྱུར་པོ་ཡིས། །ཁྲོས་ནས་བྱིན་ཟ་སྤར་ནས་ནི། །འབྲས་བུ་ལོ་
མ་སྐྱུར་བསྲེགས་ན། །དབང་དུ་བྱ་བ་དམ་པའོ། །ཡམ་ཤིང་དེ་དག་ཉིད་ཀྱིས་ནི། །མཉམ་པར་བཞག་ལ་མེ་སྦར་ལ། །འདོད་པའི་འབྲས་བུ་ཁྲོས་བསྲེགས་ན། །འདོད་པ་བཞིན་དུ་གཟུགས་བསྐྱེད་དོ། །དེ་འདྲ་བ་ཡི་ཡམ་
ཤིང་གིས། །མེ་ནི་རབ་ཏུ་སྦར་བྱས་ཀྱང་། །མི་སྣང་མེ་ཏོག་སྡོང་བུ་ཡིས། །སྦྱིན་སྲེག་འདོད་ན་མི་སྣང་འགྱུར། །ཡམ་ཤིང་དེ་དག་ཉིད་ཀྱིས་ནི། །མཉམ་པར་བཞག་སྟེ་མེ་སྦར་ལ། །ནམ་མཁའི་ལྕུག་མའི་མེ་ཏོག་
གིས། །སྦྱིན་སྲེག་བྱས་ནས་མཁའ་ལ་འགྲོ། །དེ་ལ་དེ་དག་གི་སྙིང་པོ་ནི་འདི་དག་ཡིན་ནོ། །ཨོྃ་བཛྲ་བ་ཤྃ་གཱ་རཱ་ཡ་སྭཱ་ཧཱ། ཨོྃ་བཛྲ་ཀརྨ་རཱུ་པ་བཛྲཱེ་ཡ་སྭཱ་ཧཱ། ཨོྃ་ཨ་དྱ་ཤྱ་བཛྲཱ་ཡ་སྭཱ་ཧཱ། ཨོྃ་བཛྲ་ཁ་བརྩ་རི་ཎི་
<pb id="91.75a"/>
སྭཱ་ཧཱ། ཁྲོ་བོར་མཉམ་བཞག་ཡམ་ཤིང་ནི། །ཤིན་དུ་ཁ་བས་མེ་སྦར་ལ། །བཛྲི་མེ་ཏོག་བསྲེགས་བྱས་ན། །རྡོ་རྗེ་བཀའ་བཞིན་བྱེད་པར་འགྱུར། །ཡམ་ཤིང་དེ་དག་ཉིད་ཀྱིས་ནི། །ཁྲོ་དང་ལྡན་ཞིང་མེ་སྦར་ཏེ། །
དཔའ་བོ་གང་གིས་ཕྲེང་བ་བསྲེག །དེ་ཡང་བཀའ་ནི་ཉན་པར་འགྱུར། །ཁྲོ་བོ་ཉིད་དུ་མཉམ་བཞག་པ། །ཡམ་ཤིང་དེས་ནི་མེ་སྦར་ཏེ། །ཕྱག་ན་རྡོ་རྗེའི་ཕྲེང་བ་བསྲེག །དེ་ཡང་བཀའ་བཞིན་བྱེད་པར་འགྱུར། །ཡམ་ཤིང་དེ་དག་
ཉིད་ཀྱིས་ནི། །རབ་ཏུ་ཁྲོས་ཏེ་མེ་སྦར་ལ། །ཆོས་གོས་བསྲེགས་པས་སངས་རྒྱས་ཀྱང་། །སྐད་ཅིག་ཉིད་དུ་བཀའ་བཞིན་མཛད། །དེ་ལ་དེ་དག་གི་སྙིང་པོ་ནི་འདི་དག་ཡིན་ནོ། །ཧཱུྃ་བཛྲ་བ་ཤྃ་ཀཱ་རཱ་ཡ་སྭཱ་ཧཱ། ཧཱུྃ་སོ་རི་བ་ཤྃ་
ཀ་ར་བཛྲཱ་ཡ་སྭཱ་ཧཱ། ཧཱུྃ་བཛྲ་པཱ་ཎི་བ་ཤྃ་ཀ་རཱ་ཡ་སྭཱ་ཧཱ་ཧཱུྃ་བུད་དྷ་བ་ཤྃ་ཀ་རཱ་ཡ་བཛྲཱ་ཡ་སྭཱ་ཧཱ། དེ་ནས་གསང་བའི་ལས་ཀྱི་ཕྱག་རྒྱའི་ཡེ་ཤེས་བསླབ་བོ། །ཡིད་འོང་བུད་མེད་ལྷན་ཅིག་དུ། །གནས་ཤིང་བུ་གར་ཨཉྫ་
ན། །བཅུག་ནས་བསྐུལ་བར་བྱས་ནས་ཀྱང་། །དེ་ཡིས་མིག་བསྐུས་དབང་དུ་འགྱུར། །ལྡོང་རོས་བུ་གར་བཅུག་ནས་ནི། །རྡོ་རྗེ་བསྡམས་པས་དེ་གཡོགས་ཏེ། །མཚན་མ་རྣམ་པ་བཞི་ཡིས་ནི། །དངོས་གྲུབ་རྣམ་པ་བཞིར་
འགྱུར་རོ། །གོ་རོ་ཙ་ན་བུ་གར་བཅུག །གསུང་བའི་ཁུ་ཚུར་གྱིས་བཙིར་ན། །གཞག་པ་དེ་ནི་འབར་གྱུར་ན། །རྡོ་རྗེ་འཛིན་དང་འདྲ་བར་འགྱུར། །གུར་ཀུམ་བུ་གར་བཅུག་ནས་ནི། །བུ་གར་སེམས་དཔའི་རྡོ་རྗེ་ཡིས། །བཀད་
ནས་འབར་བར་གྱུར་ན་ནི། །རྡོ་རྗེ་འཛིན་དང་འདྲ་བར་འགྱུར། །དེ་ལ་དེ་དག་གི་སྙིང་པོ་ནི་འདི་དག་ཡིན་ནོ། །ཨོྃ་གུ་ཧྱ་ར་ཏི་བཛྲ་བ་ཤྃ་ཀཱ་རྃ་སིད་དྷྱ་ཧཱུྃ། ཨོྃ་བཛྲ་གུ་ཧྱ་སིད་དྷྱ་ཧཱུྃ། ཨོྃ་གུ་ཧྱ་བཛྲ་སིད་དྷྱ་ཧཱུྃ། ༀ་བཛྲ་དྷ་ར་
ཧྱ་སིད་དྷྱ་ཧཱུྃ། དེ་ནས་རྡོ་རྗེ་རིགས་ཀྱི་ལས་ཀྱི་ཕྱག་རྒྱ་ཆེན་པོའི་ཡེ་ཤེས་བསླབ་བོ། །རྡོ་རྗེ་དགོངས་པའི་ཚུལ་གྱིས་ནི། །ཕྱག་རྒྱ་ཆེན་པོ་མདོར་བསྡུ་ན། །རྡོ་རྗེ་ཁུ་ཚུར་ཚུལ་གྱིས་ནི། །རྡོ་རྗེ་ཁྲོ་བོར་མཉམ་པར་
<pb id="91.75b"/>
བཞག །ཧཱུྃ་ཞེས་མཛུབ་མོའི་ཚུལ་གྱིས་ནི། །དམ་ཚིག་མཆོག་ནི་འདིར་དེ་བཞིན། །ཆོས་ཀྱི་ཕྱག་རྒྱ་འདིར་དེ་བཞིན། །ཨོྃ་ཞེས་དང་པོ་ཡི་གེ་ཨས། །ལས་ཀྱི་ཕྱག་རྒྱ་མདོར་བསྡུ་ན། །ལས་ཀྱི་ཕྱག་རྒྱ་གཉིས་སུ་བྱས། །
ཐམས་ཅད་གྲུབ་བྱེད་དག་པ་སྟེ། །རྡོ་རྗེ་ལས་ཀྱི་ཚུལ་གྱིས་སོ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་དམ་ཚིག་གི་རྟོག་པའི་རྒྱལ་པོ་ཆེན་པོ་ལས། རྡོ་རྗེ་རིགས་ཀྱི་ལས་ཀྱི་དཀྱིལ་འཁོར་གྱི་ཆོ་ག་རྒྱས་པ་
རྫོགས་སྷོ།།  །།<head n="3" t="རྡོ་རྗེ་ཆེན་པོའི་རྟོག་པའི་ཆོ་ག་རྒྱས་པ།" type="rgyaspa" zh="84.165"/>དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་གི་ཕྱག་རྒྱའི་བྱིན་གྱིས་བརླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་རང་གི་རིག་པ་དམ་པ་
འདི་གསུངས་སོ། །ཨོྃ་སརྦ་ཏ་ཐཱ་ག་ཏ་བཛྲ་ས་མ་ཡེ་ཧཱུྃ། དེ་ནས་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་རང་གི་རྡོ་རྗེའི་དམ་ཚིག་གི་ཕྱག་རྒྱ་འདི་གསུངས་སོ། །ཧཱུྃ་བཛྲ་མ་ཐ། དེ་ནས་བྱང་ཆུབ་སེམས་དཔའ་
ཆེན་པོ་རྡོ་རྗེ་སྙིང་པོས་རང་གི་རིན་པོ་ཆེའི་དམ་ཚིག་གི་ཕྱག་རྒྱ་འདི་གསུངས་སོ། །ཧཱུྃ་བྷྲྀ་ཀུ་ཊཱི་བཛྲ་ར་ཏ། དེ་ནས་བྱང་ཆུབ་སེམས་དཔའ་ཆེན་པོ་རྡོ་རྗེ་སྤྱན་གྱིས་རང་གི་ཆོས་ཀྱི་དམ་ཚིག་གི་ཕྱག་རྒྱ་འདི་གསུངས་
སོ། །ཧཱུྃ་མ་ཧཱ་པད་མ་བཛྲ་དྲྀ་ཌྷ། དེ་ནས་བྱང་ཆུབ་སེམས་དཔའ་ཆེན་པོ་རྡོ་རྗེ་སྣ་ཚོགས་ཀྱིས་རང་གི་ལས་ཀྱི་དམ་ཚིག་གི་ཕྱག་རྒྱ་འདི་གསུངས་སོ། །ཧཱུྃ་བཛྲ་ཀརྨ་ཨ་གྲྀ་ཀྲྀ་ཏེ། དེ་ནས་ཡང་བྱང་ཆུབ་སེམས་དཔའ་ཆེན་
པོ་ཕྱག་ན་རྡོ་རྗེས་འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ་བཞི་པའི་དཀྱིལ་འཁོར་བཤད་དོ། །དེ་ནས་རབ་ཏུ་བཤད་བྱ་བ། །ཕྱག་རྒྱའི་དཀྱྀལ་འཁོར་དམ་པ་སྟེ། །རྡོ་རྗེ་དབྱིངས་དང་འདྲ་བས་ན། །རྡོ་རྗེ་
ཁྲོ་བོ་ཞེས་བཤད་དོ། །དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་སྲད་བུ་བྲེ། །སངས་རྒྱས་ཀྱི་ནི་ཕྱོགས་ཀུན་དུ། །འཇིག་རྟེན་གསུམ་རྒྱལ་ལ་སོགས་བྲི། །དེ་ནས་དཀྱིལ་འཁོར་འདིར་དཀྱིལ་འཁོར་
<pb id="91.76a"/>
འཁོར་ཆེན་པོའི་ཚུལ་དུ་དགུག་པ་ལ་སོགས་པའི་ཆོ་ག་རྒྱས་པ་བྱས་ཏེ་བཅུག་ནས་ཕྱག་རྒྱ་བཞི་པའི་དཀྱིལ་འཁོར་གྱི་གསང་བའི་ཕྱག་རྒྱའི་ཡེ་ཤེས་བསླབ་བོ། །རང་གིས་ཕྱག་རྒྱ་བཞིའིདཀྱིལ་འཁོར། །
བྲིས་ནས་ཆོས་ཉིད་དག་བརྗོད་ལ། །བུད་མེད་ལྷན་ཅིག་གནས་ནས་ནི། །གྲུབ་པ་ཡང་ནི་ཐོབ་པར་འགྱུར། །རང་གིས་ཕྱག་རྒྱ་བཞིའི་དཀྱིལ་འཁོར། །བྲིས་ནས་ཆོས་ཉིད་དག་བརྗོད་ལ། །ཆགས་པས་བུད་མེད་ལ་བལྟས་ནས། །
གྲུབ་པ་ཡང་ནི་ཐོབ་པར་འགྱུར། །རང་གིས་ཕྱག་རྒྱ་བཞིའི་དཀྱིལ་འཁོར། །བྲིས་ནས་ཆོས་ཉིད་དག་བརྗོད་ལ། །བུད་མེད་མཛེས་ལ་བསྐྲད་པས་འགྲུབ། །རང་གིས་ཕྱག་རྒྱ་བཞིའི་དཀྱིལ་འཁོར། །བྲིས་ནས་ཆོས་ཉིད་དག་
བརྗོད་ལ། །ལྷན་ཅིག་འཁྱུད་ན་གྲུབ་ཀུན་ཐོབ། །དེ་ལ་ཆོས་ཀྱི་དག་པའི་ཕྱག་རྒྱ་ནི་འདི་དག་ཡིན་ནོ། །ཨོྃ་སརྦ་ཏ་ཐཱ་ག་ཏ་བི་ཤུད་དྷ་དྷརྨ་ཏེ་ཧོ། །ཨོྃ་བཛྲ་བི་ཤུད་དྷ་དྲིཥྚི་ཛ། ཨོྃ་སརྦ་བི་ཤུད་དྷ་མུ་ཏྲི་ཧཱུྃ། ཨོྃ་སརྦ་བི་
ཤུད་དྷ་ཀཱ་ཡ་བྃ་མ་ན་ཀརྨ་བཛྲཱི་ཧཱུྃ། དེ་ནས་ཕྱག་རྒྱ་བཞི་པའི་དཀྱིལ་འཁོར་གསང་ཞིང་སྦ་བའི་ཕྱག་རྒྱའི་ཡེ་ཤེས་བསླབ་བོ། །དཀྱིལ་འཁོར་འདིར་ནི་ཞུགས་ནས་ཀྱང་། །འདོད་པའི་ཡོན་ཏན་ལྔ་ཡིས་ནི། །
བུད་མེད་མཆོག་ནི་མགུ་བྱས་ལ། །ཤིན་དུ་གྲུབ་པ་ཐོབ་པར་འགྱུར། །དེ་ནས་འདིའི་སྙིང་པོ་བརྗོད་དོ། །ཧོ་བཛྲ་ཀཱརྨ། དེ་ནས་ཇི་ལྟ་བ་བཞིན་དུ་རྡོ་རྗེས་མནན་པའི་རྩེ་གསུམ་པའི་ཕྱག་རྒྱ་ལ་སོགས་པ་དམ་ཚིག་གི་
ཕྱག་རྒྱ་བཞི་པོ་རྣམས་ཆོ་ག་རྒྱས་པ་དང་ལྡན་པར་བསླབ་སྟེ། ཕྱག་རྒྱ་བཞིའི་ཚུལ་འདིས་རྡོ་རྗེ་སིལ་སྙན་དང་རྔ་དང་བརྡུང་བ་བརྡབས་ནས་རྡོ་རྗེ་སེམས་དཔའ་བསྡུས་པའི་སྙིང་པོ་གླུ་བླངས་ཏེ་ཕུལ་ནས་ཕྱག་རྒྱ་
དང་། ལན་གྱི་ཕྱག་རྒྱ་དང་ཉེ་བའི་ཕྱག་རྒྱ་དང་ཡེ་ཤེས་ཀྱི་ཕྱག་རྒྱ་དང་གར་གྱི་མཆོད་པས་མཆོད་པར་བྱའོ། །དེ་ལ་གར་གྱི་མཆོད་པས་མཆོད་པ་ནི་འདི་ཡིན་ནོ། །རྡོ་རྗེ་གར་གྱི་སྦྱོར་བ་ཡིས། །རྡོ་རྗེ་ཁྲོ་
<pb id="91.76b"/>
བོའི་མཛུབ་མོ་གཉིས། །རྡོ་རྗེ་ཧཱྃ་གི་ཕྱག་རྒྱ་ནི། །སྙིང་ག་ཉིད་དུ་བཅིང་བར་བྱ། །དེ་བཞིན་གར་བྱ་གཡོན་པ་ནི། །གཡས་པའི་ཆང་པས་གཟུང་བར་བྱ། །བསྒྱུར་ནས་དཔྲལ་བ་ཉིད་དུ་ནི། །མཛུབ་མོའི་ངོས་ནི་གཞག་པར་
བྱ། །དེ་བཞིན་གར་ཡང་དཀྲོལ་ནས་ནི། །མཉམ་པར་པད་མ་ཁ་འབུས་སྦྱར། །མཛུབ་མོ་སྙིང་གར་བཞག་ནས་ནི། །བསམ་པ་གཡོས་པས་འདུད་པར་བྱའོ། །རྡོ་རྗེ་ཁྲོ་བའི་མཛུབ་བསྙམས་ཏེ། །བཀན་ནས་རྩེ་མོ་སྤྲད་བྱ་ཞིང་། །དེ་ལས་
བསྒྱུར་ཞིང་གཙུག་ཏོར་དུ། །མཛུབ་མོའི་རྩེ་མོ་བཞག་པའོ། །དེ་ནས་ཡང་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་རང་གི་རྡོ་རྗེའི་དམ་ཚིག་གི་ཁྲོ་བའི་དམ་ཚིག་འདི་གསུངས་པ། ཧཱུྂ། དེ་ནས་འདིའི་དཀྱིལ་འཁོར་བཤད་པ། །དེ་
ནས་རབ་ཏུ་བཤད་བྱ་བ། །གསང་བའི་དཀྱིལ་འཁོར་དམ་པ་སྟེ། །རྡོ་རྗེ་དབྱིངས་དང་འདྲ་བས་ན། །རྡོ་རྗེ་ཧཱུྃ་ཞེས་བྱ་བ་སྟེ། །དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་བྲི་བར་བྱ། །དེ་ཡི་དབུས་སུ་ལེགས་བྲི་བ། །ཟླ་བའི་
དཀྱིལ་འཁོར་རྡོ་རྗེ་འཛིན། །རྡོ་རྗེ་ཧཱུྃ་གི་ཕྱག་རྒྱ་ཆེ། །ལག་ན་འཛིན་པ་རྡོ་རྗེར་བཅས། །བརྐྱང་བསྐུམ་ཚུལ་དུ་གནས་པ་དང་། །ཁ་དོག་གཟུགས་ནི་ཇི་བཞིན་བྱ། །དེ་ནས་འདིར་གསང་བའི་ཕྱག་རྒྱའི་དཀྱིལ་འཁོར་གྱི་ཆོ་ག་རྒྱས་
པ་ཐམས་ཅད་བྱས་ཏེ་རྡོ་རྗེ་ཧཱུྃ་ཞེས་བྱ་བ་གསང་བའི་ཕྱག་རྒྱའི་ཡེ་ཤེས་བསླབ་བོ། །དཀྱིལ་འཁོར་འདིར་ནི་ཞུགས་ནས་ཀྱང་། །འཇིག་རྟེན་གསུམ་རྒྱལ་མཛུབ་མོ་ནི། །བུ་གར་བཅུག་ནས་བསྒྲུབས་ན་ནི། །ལས་
ཀུན་རབ་ཏུ་འགྲུབ་པར་འགྱུར། །དེ་ནས་བསྒྲུབ་པའི་སྙིང་པོ་འདི་བཤད་དོ། །ཧཱུྃ་བཛྲ་ས་མ་ཡ་ཀྲི་ཏ། དེ་ནས་རྡོ་རྗེ་ཧཱུྃ་ཞེས་བྱ་བའི་ཕྱག་རྒྱའི་ཡེ་ཤེས་བསླབ་བོ། །དཀྱིལ་འཁོར་ལེགས་པར་ཞུགས་ནས་ནི། །ཕྱག་རྒྱ་ཆེན་
པོ་མཆོག་གནས་པ། །གནས་ན་རྡོ་རྗེ་ཧཱུྃ་ཞེས་བྱ། །ལས་རྣམས་ཀུན་ནི་བྱེད་པར་འགྱུར། དེ་ལ་འདི་བསྒྲུབ་པའི་སྙིང་པོ་གསུངས་པ། ཧཱུྃ་བཛྲ་ས་མ་ཡ་ཧཱུྂ། དེ་ནས་ཕྱག་རྒྱ་བཞི་བཅིང་བ་ཇི་ལྟ་བ་བཞིན་བསླབས་ཏེ་དེ་
<pb id="91.77a"/>
བཞིན་དུ་དངོས་གྲུབ་ཏུ་འགྱུར་རོ། །དཀྱིལ་འཁོར་དུ་ཇི་ལྟ་བ་བཞིན་དུ་རས་ལ་སོགས་པ་ལ་བྲི་བ་དང་ལུགས་མ་ལ་སོགས་པའི་གཟུགས་ཐམས་ཅད་ལ་ཡང་དངོས་གྲུབ་ནི་ཐུན་མོང་ངོ་། །ཕྱག་རྒྱ་གཅིག་པའི་དཀྱིལ་
འཁོར་རོ། །དེ་ནས་ཕྱག་ན་རྡོ་རྗེས་དེ་བཞིན་གཤེགས་པ་ཐམས་ཅད་ལ་བོས་ཏེ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བདག་གི་རིགས་འདི་ལ་བྱིན་གྱིས་བརླབ་ཏུ་གསོལ། ཅི་
ནས་ཀྱང་སེམས་ཅན་ཐམས་ཅད་ཇི་ལྟར་དགའ་བ་བཞིན་བགྱིས་ཀྱང་དངོས་གྲུབ་ཐམས་ཅད་ཐོབ་པར་བགྱི་བའི་སླད་དུའོ། །དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་གཅིག་ཏུ་འདུས་ཏེ་འཇིག་རྟེན་
གསུམ་ལས་རྣམ་པར་རྒྱལ་བའི་རྟོག་པའི་རྒྱལ་པོ་ལ་བྱིན་གྱིས་བརླབ་པའི་ཕྱིར་འདི་སྐད་བཀའ་སྩལ་ཏོ། །རྡོ་རྗེ་སེམས་དཔའ་ཁྱོད་ལེགས་སོ། །རྡོ་རྗེ་རིན་ཆེན་ཁྱོད་ལེགས་སོ། །རྡོ་རྗེ་ཆོས་ནི་ཁྱོད་ཀྱང་ལེགས། །
རྡོ་རྗེ་ལས་ཁྱོད་རབ་ཏུ་ལེགས། །མདོ་སྡེ་འདི་ནི་ལེགས་པར་བཤད། །རྡོ་རྗེ་ཐེག་པ་བླ་ན་མེད། །དེ་བཞིན་གཤེགས་ཀུན་གསང་བ་སྟེ། །ཐེག་པ་ཆེན་པོ་མངོན་འདུས་པའོ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་གི་
རྟོག་པ་ཆེན་པོ་ལས་རྡོ་རྗེ་ཆེན་པོའི་རྟོག་པའི་ཆོ་ག་རྒྱས་པ་རྫོགས་སྷོ།།  །།<head n="3" t="འཇིག་རྟེན་གསུམ་གྱི་འཁོར་ལོའི་དཀྱིལ་འཁོར་ཆེན་པོའི་ཆོ་ག་རྒྱས་པ།" type="rgyaspa" zh="84.171"/>དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་གཅིག་ཏུ་འདུས་ཏེ་མཁྱེན་བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་
ཕྱག་ན་རྡོ་རྗེ་ལ་འདི་སྐད་ཅེས་བཀའ་སྩལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བཀའ་ཉོན་ལ་དབང་ཕྱུག་ཆེན་པོའི་ལུས་འདི་ཁྱོད་ཀྱང་རྐང་པའི་འོག་ནས་བཏང་བར་བྱོས། །དེ་ནས་བཅོམ་ལྡན་འདས་
ཕྱག་ན་རྡོ་རྗེས་དེ་བཞིན་གཤེགས་པ་ཐམས་ཅད་ལ་འདི་སྐད་ཅེས་གསོལ་ཏོ། །བདག་ནི་བཅོམ་ལྡན་འདས་ཀྱིས་མ་རུངས་པ་ཐམས་ཅད་འདུལ་བའི་ཁྲོ་བོར་དབང་བསྐུར་ནས་དེ་བདག་གིས་བསྐུམ་ལགས་ན། ཇི་ལྟར་དེ་
<pb id="91.77b"/>
བདག་གིས་བཏང་བར་བགྱི། དེ་ནས་དེ་བཞིན་གཤེགས་པ་ཐམས་ཅད་ཀྱིས་འཇིག་རྟེན་གསུམ་པོ་མཐའ་དག་གི་བདག་པོ་དབང་ཕྱུག་ཆེན་པོའི་ལུས་ཀྱི་སྲོག་གསོ་བའི་ཕྱིར་ཤི་བའི་རྣམ་པར་ཤེས་པ་དགུག་པའི་སྙིང་
པོ་འདི་ཉིད་ཀྱི་ཐུགས་ལས་ཕྱུང་ངོ་། །ཨོྃ་བཛྲ་སཏྭ་ཧཱུྃ་ཛ། དེ་ནས་དེའི་ཕྱག་རྒྱ་བཅིང་བ་བཤད་དོ། །གསང་བའི་ལྕགས་ཀྱུ་བསྡམས་བྱ་སྟེ། །ཐ་མ་མཉམ་དུ་བརྐྱང་ནས་ཀྱང་། །ཤི་བའི་མགོ་བོར་བཞག་ན་ནི། །སྲོག་
ནི་ཕྱིར་ཡང་ཐོབ་པར་འགྱུར་དེ་ནས་དེ་ཐོབ་མ་ཐག་ཏུ་བཅོམ་ལྡན་འདས་དེ་བཞིན་གཤེགས་པ་ཐལ་བའི་དབང་པོའི་དབྱངས་ཏེ། ཐལ་བས་ཁེབས་པའི་འཇིག་རྟེན་གྱི་ཁམས་དེ་ནས་སླར་ཕྱིན་ཏེ་དབང་ཕྱུག་གི་ལུས་
དེར་ཞུགས་ནས་ཆེད་དུ་བརྗོད་པ་འདི་ཆེད་དུ་བརྗོད་དོ། །ཨེ་མའོ་སངས་རྒྱས་ཐམས་ཅད་ཀྱི། །སངས་རྒྱས་ཡེ་ཤེས་བླ་ན་མེད། །གང་ཕྱིར་ཤི་བའི་ལུས་འདི་ཡང་། །འཚོ་བའི་ཁམས་སུ་གྱུར་པ་ཡིན། །དེ་ནས་བྱང་
ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་རྐང་པ་འདེགས་པ་ཞེས་བྱ་བའི་སྙིང་པོ་འདི་གསུངས་སོ། །ཨོྃ་བཛྲ་མུཿ། དེ་ནས་དེའི་ཕྱག་རྒྱ་བཅིང་བ་བཤད་དོ། །རྡོ་རྗེ་ཁྲོ་བོ་མཛུབ་ལེགས་པར། །ཟུར་
སྤྲད་བསྡམས་ཏེ་བཞག་པ་ནི། །རྡོ་རྗེ་དེ་དག་བསྒྱུར་བྱས་ཤིང་། །འོག་ནས་དེ་དག་འབྱིན་པར་བྱེད། །དེ་ནས་དེ་དག་གསུངས་མ་ཐག་ཏུ་རྡོ་རྗེ་འཛིན་པ་ཆེན་པོ་ཞབས་ཀྱི་འོག་ནས་ལྷ་ཆེན་པོ་ཐར་བར་རང་གིས་ཤེས་
པར་གྱུར་ཏོ། །དེ་ནས་དབང་ཕྱུག་ཆེན་པོའི་ལུས་དེ། དེ་བཞིན་གཤེགས་པ་དེས་སོས་པར་བྱིན་གྱིས་བརླབས་ཏེ། འཇིག་རྟེན་གྱི་ཁམས་འདིར་སེམས་ཅན་ཐམས་ཅད་ཀྱི་དོན་དང་། མ་རུངས་པ་ཐམས་ཅད་འདུལ་
བའི་ཕྱིར་ཉིད་ཀྱི་རྒྱལ་ཚབ་ཏུ་བཅུག་གོ །དེ་ནས་ཕྱག་ན་རྡོ་རྗེའི་ཞབས་ཀྱི་མཐིལ་དེ་ནས་ཟླ་བའི་ཞབས་ཞེས་བྱ་བ་དེ་བཞིན་གཤེགས་པ་ཐམས་ཅད་ཀྱི་བྱང་ཆུབ་ཀྱི་སེམས་ཀྱི་ཕྱག་རྒྱ་བྱུང་ངོ་། །ཨོྃ་ཙནྡྲོ་ཏྟྭ་
<pb id="91.78a"/>
རེ་ས་མནྟ་བྷ་དྲ་ཀི་ར་ནི་མ་ཧཱ་བཛྲི་ཎི་ཧཱུྃ། དེ་ནས་དེའི་ཕྱག་རྒྱ་བཅིང་བ་བཤད་དོ། །རྡོ་རྗེ་བཅིང་བ་དམ་བྱས་ཏེ། །མཐེ་བོ་མཐེའུ་ཆུང་མཉམ་པར་ནི། །མཉམ་ནས་ལེགས་པར་བརྐྱང་ན་ནི། །རྡོ་རྗེ་རི་མོ་ཞེས་ཀྱང་གྲགས། །
དེ་ནས་དེ་བྱུང་མ་ཐག་ཏུ་ཞབས་ཀྱི་མཐིལ་དེ་ལས་ཟླ་བའི་བླ་མ་དེ་བཞིན་གཤེགས་པ་དེ་བྱུང་ནས་དབང་ཕྱུག་ཆེན་པོ་དེའི་མགོ་བོ་ལ་ཕྱག་ན་རྡོ་རྗེའི་ཞབས་ཀྱིས་མནན་པའི་རྗེས་སུ་ཟླ་བ་ཕྱེད་པ་གནས་པར་གྱུར་ཏེ་གཡོན་
ལོགས་ན་འདུག་གོ །དེ་ནས་དེ་བཞིན་གཤེགས་པ་ཐམས་ཅད་ཀྱིས་ཕྱག་ན་རྡོ་རྗེའི་གྲོགས་སུ་ལག་དུ་རྡོ་རྗེའི་མདུང་རྩེ་བྱིན་ནས་རྡོ་རྗེའི་རིག་པ་དམ་པ་རྡོ་རྗེའི་རིག་པ་དམ་པ་ཞེས་རྡོ་རྗེའི་མིང་གིས་དབང་བསྐུར་ནས་དབང་
བསྐུར་རོ། །དེ་ནས་རྡོ་རྗེའི་རིག་པ་དམ་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་མདུང་རྩེ་དེས་མགལ་མེའི་འཁོར་ལོ་ལྟར་བསྐོར་ཞིང་གར་གྱི་མཆོད་པས་མཆོད་པ་བྱས་ནས་ཆེད་དུ་བརྗོད་པ་འདི་ཆེད་དུ་བརྗོད་དོ། །
ཨེ་མའོ་སངས་རྒྱས་ཐམས་ཅད་ཀྱི། །བྱང་ཆུབ་སེམས་ནི་བླ་ན་མེད། །ཞབས་མཆོག་གིས་ནི་གར་རེག་པ། །སངས་རྒྱས་ཉིད་དུ་འགྲུབ་པ་ཐོབ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེ་ཁྲོ་བོའི་
ཏིང་ངེ་འཛིན་དེ་ལས་ལངས་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བདག་གི་སུག་པར་རྡོ་རྗེ་སྩལ་ཏེ། ཕྱག་ན་རྡོ་རྗེ་ཉིད་དུ་དབང་བསྐུར་བས་ལྷ་
ལ་སོགས་ཏེ་ཕྱི་རོལ་གྱི་རྡོ་རྗེའི་རིགས་དེ་རྣམས་འཇིག་རྟེན་གསུམ་ལས་རྣམས་པར་རྒྱལ་བའི་དཀྱིལ་འཁོར་ཆེན་པོ་འདི་ལ་གནས་པའི་རིམ་པ་བགྱིས་ནས་གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ལས་སེམས་ཅན་དེ་རྣམས་ཕྱིར་མི་ལྡོག་པར་བགྱིའོ། །དེ་ནས་བཅོམ་ལྡན་འདས་རྣམ་པར་སྣང་མཛད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་དེ་བཞིན་གཤེགས་པ་ཐམས་ཅད་
<pb id="91.78b"/>
ཀྱི་གཙུག་ཏོར་འདི་གསུངས་སོ། །ཨོྃ་བཛྲ་སཏྭ་ཨུཥྞཱི་ཥ་ཧཱུྃ་ཕཊ། དེ་ནས་འདི་བཤད་མ་ཐག་ཏུ་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་རྣམས་ལས་བཅོམ་ལྡན་འདས་ཕྱག་ན་རྡོ་རྗེ་དེ་ཁ་དོག་དུ་མའི་འོད་ཟེར་དུ་
གྱུར་ཏེ། འཇིག་རྟེན་གྱི་ཁམས་ཐམས་ཅད་དུ་སྣང་བར་བྱས་ནས་ཡང་བཅོམ་ལྡན་འདས་ཕྱག་ན་རྡོ་རྗེའི་གཙུག་གི་མཚམས་སུ་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་གྱི་ཚུལ་དུ་འཕུངས་ནས་འཁོད་དོ། །
དེ་ནས་གཟི་བརྗིད་ཀྱི་ཕུང་པོ་དེ་ལས་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་འདི་བྱུང་ངོ་། །ཨོྃ་སརྦ་ཏ་ཐཱ་ག་ཏོཥྞཱི་ཥ་ཨ་ན་ཨ་ཝ་ལོ་ཀི་ཏེ་མཱུར་དྷ་ནི་ཏེ་ཛོ་རཱ་ཤི། ཨོྃ་ཧཱུྃ་ཛྭ་ལ་ཛྭ་ལ། དྷ་ཀ་དྷ་ཀ ། ད་ར་ད་ར། བི་ད་ར་
བི་ད་ར། ཙྪིན་ད་ཙྪིན་ད། བྷིན་ད་བྷིན་ད། ཧཱུྃ་ཧཱུྃ་ཕཊ་ཕཊ་སྭཱ་ཧཱ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་རང་གི་རིག་པ་དམ་པ་འདི་གསུངས་སོ། །ཨོྃ་ནི་སུམ་བྷ་བཛྲཱ་ཧཱུྃ་ཕཊ། དེ་ནས་ཕྱག་ན་
རྡོ་རྗེ་དེ་ཉིད་ཀྱི་ཐུགས་ལས་སྙིང་པོ་འདི་ཕྱུང་ངོ་། །ཨོྃ་ཊཀྐི་ཛཿ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་སྙིང་པོས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་རཏྣ་ཨུཏྟ་མ་ཛྭཱ་ལ་ཡ་
ཧཱུྃ་ཕཊ། དེ་ནས་བྱང་ཆུབ་སེམས་དཔའ་ཆེན་པོ་རྡོ་རྗེ་སྤྱན་གྱིས་རང་གི་རིག་པ་དམ་པ་འདི་གསུངས་སོ། །ཨོྃ་སྭ་བྷཱ་བ་ཤུད་དྷཱཿ། བཛྲ་པད་མ་ཤོ་དྷ་ཡ་སརྦྃ་བི་དྱོཏྟ་མ་ཧཱུྂ་ཕཊ། དེ་ནས་བྱང་ཆུབ་སེམས་དཔའ་ཆེན་པོ་
རྡོ་རྗེ་སྣ་ཚོགས་ཀྱིས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་ཀརྨ་ཨུཏྟ་མ་བཛྲ་དྷ་ར་ས་མ་ཡ་མ་ནུ་སྨ་ར་སུམ་བྷ་ནི་སུམ་བྷ་ཨཱ་ཀཪྵ་ཡ། པྲ་བེ་ཤ་ཡ། ཨཱ་བེ་ཤ་ཡ། བན་དྷ་ཡ། ས་མ་ཡཾ། གྲ་ཧ་
ཡ་སརྦ་ཀརྨཱ་ཎི་མཻ་ཀུ་རུ་མ་ཧཱ་སཏྭ་ཧཱུྃ་ཕཊ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་རིག་པའི་དམ་པས་རང་གི་སྙིང་པོ་བཅོམ་ལྡན་འདས་ཕྱག་ན་རྡོ་རྗེའི་ཞབས་ལ་ཕྱག་འཚལ་བའི་ཕྱིར་
<pb id="91.79a"/>
ཕུལ་བ། ཨོྃ་སུམ་བྷ་ནི་སུམ་བྷ་བཛྲ་བི་དྱོཏྟ་མ་ཧཱུྃ་ཕཊ། དེ་ནས་བྱང་ཆུབ་སེམས་དཔའ་རྡོ་རྗེ་ཁྲོ་བོའི་རིག་པའི་རྒྱལ་པོ་བཅོམ་ལྡན་འདས་ཀྱི་ཞབས་གཉིས་ལ་ཕྱག་འཚལ་ནས་རང་གི་སྙིང་པོ་འདི་གསུང
ས་སོ། །ཨོྃ་བཛྲ་ཤཱུ་ལ། དེ་ནས་རྡོ་རྗེ་སྒྱུ་མའི་རིག་པའི་རྒྱལ་པོས་རང་གི་རིག་པའི་སྙིང་པོ་དམ་པ་འདི་གསུངས་སོ། །ཨོྃ་བཛྲ་ས་མ་ཡ་དྷ་རི་ཥ་ཡ་སརྦྃ་ཧཱུྃ་ཕཊ། དེ་ནས་རྡོ་རྗེ་དྲིལ་བུའི་རིག་པ་རྒྱལ་པོས་རང་གི་རིག་
པ་དམ་པ་འདི་གསུངས་སོ། །ཨོྃ་བཛྲ་གྷཎྚ་ར་ན་ར་ན་ཧཱུྃ་ཕཊ། དེ་ནས་རྡོ་རྗེ་ཐུབ་པས་རང་གི་སྙིང་པོ་ཕུལ་བ། ཨོྃ་བཛྲ་མོ་ན་མ་ཧཱ་པྲ་ཛྙཱ་ཧཱུྃ་ཕཊ། དེ་ནས་རྡོ་རྗེ་མཚོན་ཆས་རང་གི་སྙིང་པོ་ཕུལ་བ། ཨོྃ་བཛྲཱ་སྥུ་དྷ་དཱ་
མ་ཀ་ཧཱུྃ་ཕཊ། རིག་པའི་རྒྱལ་པོ་རྣམས་སོ། །དེ་ནས་རྡོ་རྗེ་འཁྱིལ་པ་རྡོ་རྗེ་ཁྲོ་བོས་བཅོམ་ལྡན་འདས་ཕྱག་ན་རྡོ་རྗེ་ལ་རང་གི་སྙིང་པོ་འདི་ཞབས་ལ་ཕྱག་འཚལ་ནས་ཕུལ་ལོ། །ཨོྃ་བཛྲ་ཀུཎྜ་ལི་མ་ཧཱ་བཛྲ་ཀྲོ་དྷ་གྲྀཧྞ་
ཧ་ན་ཧ་ན། ད་ཧ་ད་ཧ། པ་ཙ་བི་དྷཱན་ས་ཡ་བཛྲེ་ཎ་མུ་ད་ནྃ་པ་ལ་ཡ་ཏི་བྷྲྀ་ཏ་ས་ཧྲྀ་ད་ཡ་བཛྲ་ཀྲོ་དྷ་ཧཱུྃ་ཕཊ། དེ་ནས་རྡོ་རྗེ་འོད་རྡོ་རྗེ་ཁྲོ་བོས་རང་གི་སྙིང་པོ་འདི་ཕུལ་བ། ཨོྃ་བཛྲ་པྲ་བྷ་མཱ་ར་ཡ་སྱོ་མ་ཀྲོ་དྷ་ཧཱུྂ་ཕཊ། དེ་ནས་རྡོ་རྗེ་དབྱུག་
པ་རྡོ་རྗེ་ཁྲོ་བོས་རང་གི་སྙིང་པོ་འདི་ཕུལ་ལོ། །ཨོྃ་བཛྲ་དཎྜ་ཡ་སརྦཱ་དུཥྚྃ་མ་ཧཱ་ཀྲོ་དྷ་ཧཱུྂ་ཕཊ། དེ་ནས་རྡོ་རྗེ་ཁྲོ་བོ་རྡོ་རྗེ་སེར་པོས་རང་གི་སྙིང་པོ་འདི་ཕུལ་ལོ། །ཨོྃ་བཛྲ་པིངྒ་ལ་བི་ཤ་ཡ་སརྦ་དུཥྚཾ་བི་མ་ཧཱ་ཀྲོ་དྷ་ཧཱུྃ་ཕཊ། 
རྡོ་རྗེ་ཁྲོ་བོ་རྣམས་སོ། །དེ་ནས་རྡོ་རྗེ་གླང་སྣ་ཚོགས་ཀྱི་བདག་པོས་བཅོམ་ལྡན་འདས་ཕྱག་ན་རྡོ་རྗེ་ལ་སྙིང་པོ་འདི་ཕུལ་ལོ། །ཨོྃ་བཛྲ་ཤོ་དྷ་མ་ཧཱ་ག་ཎ་པ་ཏི་རཀྵ་སརྦ་དུཥྚེ་བྷྱོ། བཛྲ་དྷ་ར་ཨཱ་ཛྙཱ་པ་ཡ་ཧཱུྃ་ཕཊ། 
དེ་ནས་རྡོ་རྗེ་ཕྲེང་བས་རང་གི་སྙིང་པོ་འདི་ཕུལ་ལོ། །ཨོྃ་མཱ་ལ་ག་ན་པ་ཏི་མཱ་ལ་ཡ་ཨཱ་ཀརྵ་ཡ། པྲ་བེ་ཤ་ཡ་བ་ཤྃ་ཀུ་རུ་མཱ་ར་ཡ་ཧཱུྃ་ཕཊ། དེ་ནས་རྡོ་རྗེ་དབང་གིས་རང་གི་སྙིང་པོ་ཕུལ་བ། ཨོྃ་བཛྲ་
<pb id="91.79b"/>
བ་ཤི་མ་ཧཱ་ག་ཎ་པ་ཏི་བ་ཤྃ་ཀུ་རུ་ཧཱུྃ་ཕཊ། དེ་ནས་རྣམ་པར་རྒྱལ་བའི་རྡོ་རྗེ་ཚོགས་ཀྱི་བདག་པོས་རང་གི་སྙིང་པོ་ཕུལ་བ། ཨོྃ་བཛྲ་བི་ཛ་ཡ་བི་ཛ་ཡ་མ་ཧཱ་ག་ཎ་པ་ཏི་ཧཱུྃ་ཕཊ། ཚོགས་ཀྱི་བདག་པོ་རྣམས་སོ། །དེ་ནས་རྡོ་རྗེ་ཐོ་བ་
རྡོ་རྗེ་ཕོ་ཉས་རང་གི་སྙིང་པོ་འདི་ཕྱག་ན་རྡོ་རྗེ་ལ་ཕུལ་ལོ། །ཨོྃ་བཛྲ་མུ་ས་ལ་ཀུ་རུ་སརྦ་དུཥྚྃ་ཧཱུྃ་ཕཊ། དེ་ནས་རྡོ་རྗེ་རླུང་གི་ཕོ་ཉས་རང་གི་སྙིང་པོ་ཕུལ་བ། ཨོྃ་བཛྲ་ནཱི་ལ་མ་ཧཱ་བེ་ག་ཎ་པ་ཏི་སརྦ་དུཥྚ་ཧཱུྃ་ཕཊ། དེ་ནས་རྡོ་རྗེ་མེའི་
ཕོ་ཉས་རང་གི་སྙིང་པོ་ཕུལ་བ། ཨོྃ་བཛྲ་ཨ་ན་ལ་མ་ཧཱ་དུཥྚ་ཛྭཱ་ལ་ཡ་སརྦ་བྷསྨི་ཀུ་རུ་སརྦ་དུཥྚྃ་ཧཱུྃ་ཕཊ། རྡོ་རྗེ་འཇིགས་པའི་ཕོ་ཉ་ཆེན་པོས་རང་གི་སྙིང་པོ་ཕུལ་བ། ཨོྃ་བཛྲ་བྷཻ་ར་བ་བཛྲེ་ཧཱུྃ་ད་བ་ཤ་ལ་སརྦ་དུཥྚན་མ་ཧཱ་
ཡཀྵ་ཧཱུྃ་ཕཊ། ཕོ་ཉ་རྣམས་སོ། །དེ་ནས་རྡོ་རྗེ་ལྕགས་ཀྱུ་རྡོ་རྗེ་བྲན་གྱིས་རང་གི་སྙིང་པོ་འདི་བཅོམ་ལྡན་འདས་ཕྱག་ན་རྡོ་རྗེ་ལ་ཕུལ་ལོ། །ཨོྃ་བཛྲ་ཨ་ཀུ་ཤ་ཨཱ་ཀཪྵ་ཡ། སརྦྃ་མ་ཧཱ་ཙིཏྟ་ཧཱུྃ་ཕཊ། དེ་ནས་རྡོ་རྗེ་དུས་ཀྱིས་
རང་གི་སྙིང་པོ་ཕུལ་བ། ཨོྃ་བཛྲ་ཀཱ་ལ་མ་ཧཱ་མྲྀ་ཏྱུ་མུཏྤཱ་ད་ཧཱུྃ་ཕཊ། དེ་ནས་རྡོ་རྗེ་ངན་ཁྲིད་ཀྱིས་རང་གི་སྙིང་པོ་ཕུལ་བ། ཨོྃ་བཛྲ་བི་ནཱ་ཡ་ཀ་སྱ་བིགྷྣན་ཀུ་རུ་ཧཱུྃ་ཕཊ། དེ་ནས་རྡོ་རྗེ་ཀླུའི་རྡོ་རྗེས་རང་གི་སྙིང་པོ་འདི་ཕྱག་
ན་རྡོ་རྗེའི་ཞབས་ལ་ཕྱག་འཚལ་ནས་ཕུལ་ལོ། །ཨོྃ་བཛྲ་ནཱ་ག་བཛྲ་ཨཱ་ན་ཡ་སརྦ་ད་ན་ད་ནེ་ཧྱིརྱ་གརྣ་ནེ་མུཀྟ་ཨ་ལངྐཱར་བི་ནི་སརྦོ་པ་ཀཱ་ར་ཎ་ནི་བཛྲ་དྷ་ར་ས་མ་ཡ་མ་ནུ་སྨར་ཀ་ཏ། བྷིན་ད་བྷིན་ད་ཧ་ར་ཧ་ར་པྲཱ་ཎཱྃ་མ་ཧཱ་
ཙྪེ་ཏ་ཧཱུྃ་ཕཊ། བྲན་རྣམས་སོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་རྡོ་རྗེས་རྡོ་རྗེའི་རིགས་ཐམས་ཅད་འགུགས་པའི་དམ་ཚིག་འདི་གསུངས་སོ། །ཨོྃ་བཛྲ་ཨྃ་ཀུ་ཤ་ཨཱ་ཀཪྨ་ཡ་ཧཱུྃ་ཕཊ། དེ་
ནས་དེ་གཞུག་པའི་དམ་ཚིག་འདི་གསུངས་པ། ཨོྃ་བཛྲ་པཱ་ཤཱ་ཀཌྜྷྱ་ཧཱུྃ། དེ་ནས་ཐམས་ཅད་བཅིང་བ་གསུངས་པ། ཧཱུྃ་བཛྲ་སྥོ་ཊ་བྃ། དེ་ནས་ལས་ཀྱི་སྙིང་པོ་གསུངས་པ། ཨོྃ་བཛྲ་ཀཪྨ་ས་མ་ཡ་ཀྲི་ཏ། དེ་ནས་བཅོམ་ལྡན་
<pb id="91.80a"/>
འདས་ཕྱག་ན་རྡོ་རྗེས་རིགས་ཐམས་ཅད་ཀྱི་དཀྱིལ་འཁོར་ཆེན་པོ་འདི་བཤད་དོ། །དེ་ནས་རབ་ཏུ་བཤད་བྱ་བ། །དཀྱིལ་འཁོར་ཆེན་པོ་དམ་པ་སྟེ། །ཆོས་ཀྱི་འཁོར་ལོ་འདྲ་བར་ནི། །དཀྱིལ་འཁོར་
ཐམས་ཅད་སྲད་བུས་བྲེ། །དེ་ལ་འདི་ནི་སྲད་བུ་བྲེ་བའི་སྙིང་པོ་ཡིན་ནོ། །ཨོྃ་སརྦ་བཛྲ་སཱུ་ཏྲྃ་ཨཱ་ཀཪྵ་ཡ་སརྦ་མཎྜ་ལ་ཧཱུྃ། དཀྱིལ་འཁོར་གྱི་ནི་དབུས་སུ་ཡང་། །སེང་ལྡེང་ཕུར་བུ་བཏབ་ནས་ནི། །དེ་ནས་སྲད་བུ་ཉིས་རིམ་དུ། །
བྱས་ནས་དེ་ཡིས་སྲད་བུ་བྲེ། །དེ་ལ་འདི་ནི་ཕུར་བུའི་སྙིང་པོ་ཡིན་ནོ། །ཨོྃ་བཛྲ་ཀཱི་ལ་ཡ་ཀཱི་ལ་སརྦ་བིགྷྣི་བན་དྷ་ཧཱུྃ་ཕཊ། སྲད་བུ་བཞི་དང་ལྡན་པ་དང་། །དཀྱིལ་འཁོར་ཟླུམ་པོ་སྲད་བུ་བྲེ། །དེ་ཡི་ཕྱི་རོལ་བྱུང་ནས་ནི། །ཉིས་
འགྱུར་དུ་ནི་དེ་བཞིན་ནོ། །དེ་ཡི་རིམ་པ་གསུམ་དུ་ནི། །ཕྱི་རོལ་དཀྱིལ་འཁོར་སྲད་བུ་བྲེ། །ཕྱོགས་མཚམས་འཁོར་ལོའི་རྩིབས་ཚུལ་དུ། །གྲ་ཡི་རི་མོ་སྲད་བུ་བྲེ། །སྲད་བུ་བྲེ་བའི་ཆོ་གའོ། །དེ་ནས་སྲད་བུ་བྲེས་པ་
དེར། །དག་པའི་ཚོན་གྱིས་དགང་བར་བྱ། །གཡོན་པ་རྡོ་རྗེ་ཁུ་ཚུར་གྱིས། །ཆོ་ག་བཞིན་དུ་བཟུང་བར་བྱ། །དང་པོ་བྲིས་ནས་ཕྱིས་ཅི་བདེ། །དེ་ལ་འདི་ནི་ཚོན་གྱི་སྙིང་པོའོ། །ཨོྃ་བཛྲ་རངྒ་ས་མ་ཡ་ཧཱུྃ། དེ་ནས་རྡོ་རྗེ་སློབ་
དཔོན་ཡང་། །མཉམ་པར་བཞག་ལ་དབུས་འདུག་ནས། །རྡོ་རྗེ་ཡི་ནི་སྒོ་བཞི་རྣམས། །ཡིད་ཀྱིས་ཀྱང་ནི་དབྱེ་བར་བྱ། །དེ་ལ་སྒོ་དབྱེ་བའི་སྙིང་པོ་ནི་འདིའོ། །ཨོྃ་བཛྲ་ཨུད་ག་ཊ་ས་མ་ཡ་པྲ་བེ་ཤ་ཡ་ཤཱི་གྷྲྃ་སྨ་ར་བཛྲ་
ས་མ་ཡ་ཧཱུྃ་ཕཊ། གསེར་རམ་ཡང་ན་དངུལ་ཡང་རུང་། །ས་ལ་བར་དུ་བྲིས་པའམ། །ཕ་གུ་གྲུ་བཞིའི་སྟེང་དུ་ནི། །སངས་རྒྱས་སྐུ་གཟུགས་གཞག་པར་བྱ། །དེ་ལ་སངས་རྒྱས་ཐམས་ཅད་ཀྱི་སྙིང་པོ་ནི་འདིའོ། །
ཨོྃ་སརྦ་བིད། སངས་རྒྱས་ཀྱི་ནི་ཕྱོགས་ཀུན་དུ། །སེམས་དཔའ་ཆེན་པོ་བཞི་བཞག་གོ །མདུན་དུ་ཕྱག་ན་རྡོ་རྗེ་ནི། །འཇིག་རྟེན་གསུམ་ལས་རྒྱལ་ཞེས་བྱ། །དེ་ལ་སེམས་དཔའ་ཆེན་པོའི་སྙིང་པོ་ནི་
<pb id="91.80b"/>
འདི་རྣམས་ཡིན་ནོ། །ཨོྃ་སུམ་བྷ་ནི་སུམ་བྷ་ཧཱུྃ། གྲྀཧྞ་ན་གྲྀཧྞ་ན་ཧཱུྃ། གྲྀཧྞ་ན་པ་ཡ་གྲྀཧྞ་ན་པ་ཡ་ཧཱུྃ། ཨཱ་ན་ཡ་ཧོ་བྷ་ག་བཱྃ་བཛྲ་ཧཱུྃ་ཕཊ། ཨོྃ་བཛྲ་བྷྲྀ་གུ་ཊཱི་ཀྲོ་དྷ་ཨཱ་ན་ཡ་སརྦྃ་རཏྣ་ཧྲཱིཿཧཱུྃ་ཕཊ། ཨོྃ་བཛྲ་དྲྀཥྚི་ཀྲོ་དྷ་དྲྀཥྚ་
མཱ་ར་ཡ་ཧཱུྃ་ཕཊ། ཨོྃ་བཛྲ་བི་ཤྭ་ཀྲོ་དྷ་ཀུ་རུ་སརྦ་བི་ཤྭ་རཱུ་པ་ཏ་ཡ་སིད་དྷ་ཡེ་ཧཱུྃ་ཕཊ། འཇུག་གང་ཕྱིར་ནི་བྱུང་བ་ན། །སྲད་བུའི་འོག་འཛུལ་ཡིད་བསམས་ནས། །རྡོ་རྗེ་ཤུགས་སུ་བརྗོད་པ་སྟེ། །དེ་ཡིས་རི་མོ་བརྒལ་
བར་བྱ། །དེ་ལ་རྡོ་རྗེ་ཤུགས་ཀྱི་སྙིང་པོ་ནི་འདིའོ། །ཨོྃ་བཛྲ་བཻ་གཱ་ཀྲ་མ་ཧཱུྃ། རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་དང་པོར་དེ་བཞིན་དུ། །ལྟག་འོག་གོ་རིམ་ཇི་བཞིན་དུ། །རྡོ་རྗེ་སྒྱུ་མ་ལ་སོགས་བྲི། །
དེ་ལ་དམ་ཚིག་གི་སྙིང་པོ་ནི་འདི་རྣམས་ཡིན་ནོ། །ཨོྃ་བཛྲ་ཙཀྲ་ཧཱུྃ། ཨོྃ་བཛྲ་གྷཎྚ་ཌ་ཧཱུྃ། ཨོྃ་བཛྲ་ཌཎྚ་ཀ་ཤ་ཧཱུྃ། ཨོྃ་བཛྲ་ཨཱ་ཡུ་དྷ་ཧཱུྃ། རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་གཉིས་པ་དེ་བཞིན་
ཏེ། །རྡོ་རྗེ་འཁྱིལ་བ་ལ་སོགས་པ། །རྡོ་རྗེ་ཁྲོ་བོ་གཞག་པར་བྱ། །དེ་ལ་དེ་དག་གི་སྙིང་པོ་ནི་འདི་རྣམས་ཡིན་ནོ། །ཨོྃ་པྲ་ཛྭ་ལི་ཏ་དཱིཔྟ་བཛྲ་ཧཱུྃ། ཨོྃ་བཛྲ་སཽ་མེ་ཧཱུྃ། ཨོྃ་བཛྲ་དཎ་ཌ་ཧཱུྃ། ཨོྃ་བཛྲ་བི་ཀྲི་ཏ་ཧཱུྃ། རྡོ་རྗེ་
ཤུགས་ཀྱིས་བརྒལ་ནས་ནི། །སྒོ་ནི་བཞི་པོ་རྣམས་སུ་ཡང་། །རྡོ་རྗེ་གླང་སྣ་ལ་སོགས་པ། །ཐམས་ཅད་རིམ་པ་བཞིན་དུ་བྲི། །དེ་དག་གི་དམ་ཚིག་གི་སྙིང་པོ་ནི་འདི་རྣམས་ཡིན་ནོ། །ཨོྃ་བཛྲ་དྷ་མ་ཧཱུྃ། 
ཨོྃ་བཛྲ་མཱ་ལ་ཧཱུྃ། ཨོྃ་བཛྲ་ཨརྠ་ཧཱུྃ། ཨོྃ་བཛྲ་ཨ་སི་ཧཱུྃ། རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་གསུམ་པར་བྲི་བ་ནི། །ལྟག་འོག་རིམ་པ་ཇི་བཞིན་དུ། །རྡོ་རྗེ་ཐོ་བ་ལ་སོགས་པའོ། །དེ་དག་གི་
སྙིང་པོ་ནི་འདི་རྣམས་ཡིན་ནོ། །ཨོྃ་བཛྲ་མུ་ས་ལ་ཧཱུྃ། ཨོྃ་བཛྲ་པཱ་ཏ་ཧཱུྃ། ཨོྃ་བཛྲ་ཛྭཱ་ལ་ཧཱུྃ། ཨོྃ་བཛྲ་གྲ་ཧ་ཧཱུྃ། རྡོ་རྗེ་ཤུགས་ཀྱིས་བརྒལ་ནས་ནི། །དཀྱིལ་འཁོར་བཞི་པར་བྲི་བ་ནི། །རྡོ་རྗེ་ལྕགས་ཀྱུ་ལ་
<pb id="91.81a"/>
སོགས་བྲན། །ལྟག་འོག་རིམ་པ་བཞིན་དུའོ། །དེ་དག་གི་སྙིང་པོ་ནི་འདི་རྣམས་ཡིན་ནོ། །ཨོྃ་བཛྲ་དཾཥྜཱ་ཧཱུྃ། ཨོྃ་བཛྲ་མཱ་ར་ཎ་ཧཱུྃ། ཨོྃ་བཛྲ་བེ་ག་ཧཱུྃ། ཨོྃ་བཛྲ་ཧ་ར་ཎ་ཧཱུྃ། རྡོ་རྗེ་ཤུགས་ཀྱིས་བརྒལ་ནས་ནི། །ཕྱི་རོལ་
དཀྱིལ་འཁོར་གཞག་པ་ནི། །ལྟག་འོག་རིམ་པ་ཇི་བཞིན་དུ། །མ་མོ་ཐམས་ཅད་བྲི་བར་བྱ། །དེ་ནས་རྡོ་རྗེ་སྒོ་བཞིར་ཡང་། །སྒོ་བ་རྣམས་ཀྱང་དེ་བཞིན་ནོ། །དེ་ནས་རབ་ཏུ་བཤད་པ་ནི། །ཆོ་ག་རྒྱས་པ་ཇི་བཞིན་པའོ། །དེ་ནས་
འཇིག་རྟེན་གསུམ་པོའི་འཁོར་ལོའི་དཀྱིལ་འཁོར་ཆེན་པོ་འདིར་དགུག་པ་ལ་སོགས་པའི་ལས་ཀུན་བྱས་ཏེ། རྡོ་རྗེ་སློབ་དཔོན་ཉིད་རྡོ་རྗེ་ཁྲོ་བོ་ཏི་རིནྟི་རིའི་ཕྱག་རྒྱ་བཅིངས་ཏེ་འདི་སྐད་བསྒོ་ཞིང་། ངས་ཁྱོད་ལ་རྡོ་རྗེ་དམ་
ཚིག་གི་ཡེ་ཤེས་བསྐྱེད་པར་བྱ་སྟེ། དེ་ཁྱོད་ཀྱིས་སུ་ལ་ཡང་མ་སྨྲ་ཤིག །མི་བདེ་བ་མ་སྤངས་པས་ཁྱོད་དུས་བྱས་ཏེ་དམྱལ་བར་ལྷུང་ང་རེ་ཞེས་བསྒོ་སྟེ་མནའི་སྙིང་པོ་འདི་སྦྱིན་ནོ། །རྡོ་རྗེ་ཁྲོ་བོ་ཏྀ་རནྟི་རཱྀ་ཕྱག་རྒྱ་ཡང་སྟོན་
ཅིག །གལ་ཏེ་དམ་ཚིག་ལས་འདས་ན། །རྡོ་རྗེ་ཁྲོ་བོ་ཆེན་པོ་ཡི། །དམ་ཚིག་ཁྱོད་ཀྱི་རིགས་སྲེག་པས། །གླད་པ་ནས་ནི་བརྩམས་ནས་ཀྱང་། །ལུས་རྣམས་མ་རུངས་པར་ཡང་བྱེད། །དམ་ཚིག་བཅིང་བའོ། །དེ་ནས་རྡོ་རྗེ་འཆང་
བའི་ལས་ཀྱི་ཕྱག་རྒྱ་སྙིང་པོ་འདིས་བཅིང་ངོ་། །ཨོྃ་སརྦ་ཏ་ཐཱ་ག་ཏ་བཛྲ་དྷཱ་ར། གྲྀཧྞ་བན་དྷ་ས་མ་ཡ་ཧཱུྃ། དེ་ནས་འདི་ཕྱག་རྒྱ་བཅིང་བ་བཤད་དོ། །ལག་གཉིས་བླ་འོག་གཉིས་སུ་བཏང་། །མཐེ་བོ་མཐེའུ་ཆུང་སྦྲེལ་བ་དང་། །
ལས་ཀྱི་ཕྱག་རྒྱ་དམ་ཚིག་འདི། །རྡོ་རྗེ་བཅིང་བ་ཞེས་ཀྱང་བཤད། །དེ་ནས་རྡོ་རྗེའི་ཆུས་དབང་བསྐུར་ཏེ་སྙིང་པོ་ནི་འདི་ཡིན་ནོ། །ཨོྃ་བཛྲ་ཨ་བྷི་ཥེ་ཀ་ཨ་བྷི་ཥིཉྩ་བཛྲ་དྷཱ་ར་ཏ་ས་མ་གྲ་གྲྃ། དེ་ནས་གཡོགས་པས་གདོང་
གཡོགས་ཏེ། སྙིང་པོ་འདི་གཞུག་གོ །ཨོྃ་བཛྲ་པྲ་བེ་ཤ་ཡ། བཛྲ་ཨཱ་བེ་ཤ་ཡ་ཨ་དྷི་ཏིཥྛ་བཛྲ་ཧཱུྃ། དེ་ནས་བཅུག་ནས་སྙིང་པོ་འདིས་མེ་ཏོག་གཏོར་རོ། །ཨོྃ་པྲ་ཏཱིཙྪ་ཨ་དྷི་ཏིཥྛ་བཛྲ་ཧོཿ། དེ་ནས་དེ་དག་གར་ལྷུང་བ་
<pb id="91.81b"/>
དེ་འདིས་འགྲུབ་པར་འགྱུར་རོ། །དེ་ནས་གདོང་གཡོགས་པ་བཀྲོལ་ནས་དཀྱིལ་འཁོར་གོ་རིམས་བཞིན་དུ་བསྟན་ཏེ། ལྷ་གང་ཡིན་པ་དེ་ནི་དེ་ལ་མི་བསྟན་ཏོ། །དེ་ཅིའི་ཕྱིར་ཞེ་ན། སེམས་ཅན་ལོག་པར་ལྟ་བ་དག་ཡོད་
དེ་གང་དག་ཇི་ལྟར་སངས་རྒྱས་བཅོམ་ལྡན་འདས་རྣམས་ཀྱི་ཡེ་ཤེས་གདོན་མི་ཟ་བ་ཇི་ལྟར་དེ་བཞིན་གཤེགས་པ་རྡོ་རྗེ་རིགས་སུ་ཕྱག་ན་རྡོ་རྗེས་དབང་བསྐུར་བ་དེ་བཞིན་གཤེགས་པ་ཉིད་དམ་ཞེས་དད་པར་མི་
འགྱུར་རོ་ཞེས་པ་ནི་དམ་ཚིག་གོ །གཞན་དུ་ན་ལྷ་གང་དག་ལ་དད་པ་དེ་དག་ལ་མནའི་སྙིང་པོ་འདི་བྱིན་ནས་བསྟན་པར་བྱའོ། །དེ་ནས་རྡོ་རྗེའི་རིན་པོ་ཆེའི་མཚན་མའི་ཕྲེང་བས་དབང་བསྐུར་ནས་ལས་ཀྱི་རྡོ་རྗེ་ལག་
པ་གཉིས་སུ་བྱིན་ལ། རྡོ་རྗེ་མིང་བཏགས་ཏེ་ཇི་ལྟར་རྡོ་རྗེ་དམ་ཚིག་གི་དཀྱིལ་འཁོར་ཆེན་པོ་བཞིན་དུ་བྱའོ། །དེ་ནས་ཕྱག་རྒྱ་ཆེན་པོ་བཅིང་བ་བསླབ་བོ། །རྡོ་རྗེ་བཅིང་བ་དམ་བྱས་ཏེ། །མཐེ་བོང་ནང་དུ་སྦྱར་
ནས་ནི། །འཛུབ་མོ་བཀུག་ནས་གཉི་གས་བཀབ། །སེམས་དཔའི་གཙུག་ཏོར་ཞེས་བྱའོ། །རྡོ་རྗེ་བཅིང་བ་བྱས་ནས་ནི། །མཐེ་བོ་གུང་མོ་མཐེའུ་ཆུང་བསྒྲེང་། །གཟི་བརྗིད་ཕུང་པོ་ཞེས་བྱ་སྟེ། །གཟི་བརྗིད་
ཆེན་པོའི་བཙུན་པའོ། །རྡོ་རྗེ་ཕྱག་རྒྱ་གཉིས་བཅིངས་ཏེ། །མཐེ་བོ་མཐེའུ་ཆུང་སྦྲེལ་བ་ནི། །དམ་དུ་ལྕགས་ཀྱུ་བཅིངས་པ་སྟེ། །རིག་པ་ཆེན་པོ་དམ་པའི་འོ། །རིགས་པ་ཆེན་པོ་དམ་པ་ཡི། །ཕྱག་རྒྱ་བཅིངས་ནས་
རབ་བཅིང་བ། །སྙིང་གར་མཐེ་བོའི་ངོས་ཀྱིས་སོ། །སེམས་དཔའ་ཡི་ནི་སྙིང་པོར་བཤད། །དེ་ཉིད་ལས་གུང་མོ་སྲིན་ལག །སོར་མོ་རབ་ཏུ་བསྡམས་ནས་ནི། །རྡོ་རྗེ་རིན་ཆེན་ཚུལ་དུ་ནི། །བསྒྱུར་ནས་གདོང་དུ་
གཞག་པར་བྱ། །དེ་ཉིད་བསྐྱེད་དེ་བཞག་ནས་ནི། །སྙིང་གར་ཡང་ནི་བསྒྱུར་བར་བྱ། །མེ་ཏོག་བཞི་པ་ཞེས་བྱ་སྟེ། །པད་མའི་རིག་པ་དམ་པའོ། །དེ་ཉིད་སྤྱི་བོ་ནས་བརྩམས་ཏེ། །ལུས་ཀྱི་དཀྱིལ་འཁོར་
<pb id="91.82a"/>
བསྐོར་བར་བྱ། །སྣ་ཚོགས་རྡོ་རྗེའི་ཕྱག་རྒྱ་འདི། །རྡོ་རྗེ་ལས་ནི་རབ་སྒྲུབ་པའོ། །སེམས་མའི་རྡོ་རྗེ་དམ་བྱས་ཏེ། །མཐེའུ་ཆུང་རྡོ་རྗེ་བསྒྲེང་བ་ནི། །ཐམས་ཅད་རིག་པའི་སྙིང་པོ་འདི། །ཕྱག་རྒྱ་འདི་ནི་
ཐམས་ཅད་སྒྲུབ། །མཐེ་བོ་མཐེ་ཆུང་བཅིངས་ནས་ནི། །གཡོན་པའི་སོར་མོ་དབུས་མ་གསུམ། །རྩེ་གསུམ་པ་ནི་དབུས་མའི་རྩེ། །རྡོ་རྗེ་ཕྱག་རྒྱ་གཟུང་བ་སྟེ། །རྡོ་རྗེ་རིག་པ་དམ་པ་འདི། །རྡོ་རྗེ་མདུང་ཞེས་བྱ་བའོ། །དེ་ནས་
རབ་ཏུ་བཤད་པ་ནི། །སྒྱུ་མ་རྡོ་རྗེ་ལ་སོགས་བརྟགས། །རྡོ་རྗེ་བཅིང་བ་དམ་བྱས་ཏེ། །གཡོན་པའི་རྡོ་རྗེ་བཅིང་བར་བྱ། །རྡོ་རྗེ་ཁུ་ཚུར་ཞེས་བཤད་དེ། །རྡོ་རྗེའི་རིགས་ནི་ཀུན་གྱི་འདིའོ། །རྡོ་རྗེ་དེ་ནི་གཉིས་བྱས་ཏེ། །
མཚན་མ་ཀུན་ཀྱང་དེས་བཞག་གོ །རྡོ་རྗེའི་རིགས་ནི་ཐམས་ཅད་ཀྱི། །ཕྱག་རྒྱ་རྣམས་ཀྱང་འབྱུང་བ་སྟེ། །སོར་བརྐྱང་སྟེང་དུ་གཞག་པ་དང་། །མཛུབ་མོས་མཐེབ་སྟན་སྦྱར་བ་དང་། །ཨོྃ་ཞེས་བྱ་བ་སྤྱིར་བཞག་
ནས། །རྡོ་རྗེ་སྟེང་དུ་བཞག་པའོ། །རིག་པའི་རྒྱལ་པོའི་ཕྱག་རྒྱ་ཆེན་པོའི་ཚོགས་རྣམས་སོ། །རབ་ཏུ་བརྐྱང་ནས་ལག་གནས་པ། །ལག་པའི་རྒྱབ་ཏུ་དེ་བཞིན་ཏེ། །ཁུ་ཚུར་བཅངས་གཞག་ལག་ངར་བསྐུམ། །
ཁ་ཡི་ཕྱོགས་སུ་བསྐོར་བར་བྱ། །རྡོ་རྗེ་ཁྲོ་བོའི་ཕྱག་རྒྱའི་ཚོགས་སོ། །གཡོན་པའི་མཐེ་བོ་སྟེང་དུ་གཞག །ཕྲེང་བའི་བཅིང་བའི་ཐབས་སུ་སྦྱར། །ནོར་སྦྱིན་པར་ནི་གཡས་པ་སྟེ། །རལ་གྲིའི་ཕྱག་རྒྱ་ཁུ་ཚུར་མཆོག །
འདུས་པའི་དབང་པོའི་ཕྱག་རྒྱ་ཆེན་པོ་འདུས་པའོ། །གཡས་པ་མདུན་དུ་གཏུན་རིངས་འཛིན། །ལག་པ་བརྐྱང་བའང་དེ་བཞིན་ཏེ། །གཡས་པས་འོད་ནི་འབར་བར་བསྟན། །རྡོ་རྗེ་ཁུ་ཚུར་བསྐྱོད་པར་བྱ། །ཕོ་
ཉའི་ཕྱག་རྒྱ་ཆེན་པོའི་ཚོགས་སོ། །བསྒྱིངས་བཅས་མཛུབ་མོའི་ཁར་མཆེ་བ། །དབྱུག་པ་བསྣན་ཅིང་གནས་པ་དང་། །དཔུང་བ་བསྐུམ་ཞིང་དབྱུང་བ་དང་། །གཡས་པ་གཡོན་གྱིས་འདྲེན་པའོ། །བྲན་གྱི་ཕྱག་རྒྱའི་
<pb id="91.82b"/>
ཚོགས་ཆེན་པོའོ། །དཀྱིལ་འཁོར་ཀུན་དུ་བསྟན་པ་ནི། །གཡོན་པས་རྡོ་རྗེ་གཟུར་ནས་སོ། །དེ་ནས་རབ་ཏུ་བཤད་པ་ནི། །སྒྲུབ་པ་དང་ནི་ལས་ཉིད་དོ། །སེམས་དཔའ་གང་གི་ཕྱག་རྒྱ་གང་། །དེ་ནི་བདག་ཉིད་ཉིད་ཀྱིས་
ཀྱང་། །བདག་ཉིད་གོམས་པར་གྱུར་ན་ནི། །ཕྱག་རྒྱ་དམ་པར་འགྲུབ་པར་འགྱུར། །གཙུག་ཏོར་ཆེན་པོ་བསྲུང་བ་ཆེ། །གཟི་བརྗིད་ཕུང་པོ་རབ་གྲུབ་སྟེར། །རྡོ་རྗེ་ཧཱུྃ་ཞེས་བྱ་ཀུན་བྱེད། །སྙིང་གར་གཞག་པ་ཐམས་ཅད་
འགུག། །སངས་རྒྱས་ཀྱི་ཕྱག་རྒྱ་རྣམས་སོ། །ཐམས་ཅད་རིག་པ་ཐམས་ཅད་འགྲུབ། །རྡོ་རྗེ་རིག་པ་དམ་པའོ། །རྡོ་རྗེ་གདུང་ནི་ཕྱག་རྒྱ་ཆེ། །གྲུབ་པ་ཆེན་པོ་སྦྱིན་པར་བྱེད། །སྒྱུ་མའི་རྡོ་རྗེ་རབ་འགྲུབ་སྟེར། །དྲིལ་བུ་
ཡིས་ནི་ཡང་དག་འབེབས། །དབྱུག་པའི་ཤིང་གིས་མྱ་ངན་འདའ། །རྡོ་རྗེའི་རྡོ་རྗེ་གསོད་པར་བྱེད། །རིག་པའི་རྒྱལ་པོ་རྣམས་སོ། །འབར་བའི་མཆོག་ནི་མ་རུངས་འདུལ། །ཞི་བའི་མཆོག་ནི་ཐམས་ཅད་གསོད། །
དབྱུག་པའི་མཆོག་ནི་གསོད་པ་སྟེ། །འཇིགས་པའི་མིག་ནི་སྐྲག་པར་བྱེད། །རྡོ་རྗེ་ཁྲོ་བོའི་ཕྱག་རྒྱ་རྣམས་སོ། །མྱོས་པས་རབ་ཏུ་མྱོས་པར་བྱེད། །ཕྲེང་བ་ཀུན་ནི་བྱེད་པར་བཤད། །འདོད་བྱེད་དགའ་བར་བྱེད་པ་
སྟེ། །གསོད་པ་ཐམས་ཅད་གསོད་པའོ། །ཚོགས་ཀྱི་ཕྱག་རྒྱ་རྣམས་སོ། །ཐོ་བ་གདུག་པ་འཇོམས་པ་སྟེ། །རས་ཀྱི་རྒྱུ་རས་དེ་བཞིན་ཏེ། །འབར་བའི་མཆོག་ནི་གདུག་པ་སྲེག །གནོད་སྦྱིན་མ་ནི་གདོན་འབོད་
དོ། །ཕོ་ཉའི་ཕྱག་རྒྱ་རྣམས་སོ། །རྡོ་རྗེའི་མཆེ་བ་ཟ་བ་སྟེ། །གསོད་པ་ཐམས་ཅད་གསོད་པའོ། །བགེགས་བྱེད་མ་ནི་རབ་ཏུ་བགེགས། །འཕྲོག་མ་ཡང་ནི་ཐམས་ཅད་འཕྲོག །བྲན་གྱི་ཕྱག་རྒྱ་རྣམས་སོ། །
དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་དམ་ཚིག་ཆེན་པོའི་རྟོག་པའི་རྒྱལ་པོ་ལས་འཇིག་རྟེན་གསུམ་གྱི་འཁོར་ལོའི་དཀྱིལ་འཁོར་ཆེན་པོའི་ཆོ་ག་རྒྱས་པ་རྫོགས་སྷོ།།  །།<head n="3" t="རྡོ་རྗེ་རིགས་ཐམས་ཅད་ཀྱི་རྡོ་རྗེ་གཟུངས་ཀྱི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.183"/>དེ་ནས་ཡང་བཅོམ་
<pb id="91.83a"/>
ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་གཟུངས་ཀྱི་དམ་ཚིག་ལས་བྱུང་བའི་བྱིན་གྱིས་བརླབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་རང་གི་རིག་པ་དམ་པ་འདི་གསུངས་
སོ། །ཨོྃ་བཛྲ་བ་སི་ཏྲེ་སྭཱ་ཧཱ། དེ་ནས་ཡང་བྱང་ཆུབ་སེམས་དཔའ་ཆེན་པོ་ཕྱག་ན་རྡོ་རྗེས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་དྷ་རི་ཧཱུྃ། བཛྲ་བི་ཀྲ་མེ་ཧཱུྃ་ཕཊ། ཡང་བྱང་ཆུབ་སེམས་དཔའ་ཆེན་པོ་རྡོ་རྗེ་
རྡོ་རྗེ་སྙིང་པོས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་རཏྣ་གོ་ཏྲེ་སྭཱ་ཧཱ། དེ་ནས་ཡང་བྱང་ཆུབ་སེམས་དཔའ་ཆེན་པོ་རྡོ་རྗེ་སྤྱན་གྱིས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་པད་མ་ནཻ་
ཏྲེ་སྭཱ་ཧཱ། དེ་ནས་ཡང་བྱང་ཆུབ་དཔའ་སེམས་དཔའ་ཆེན་པོ་རྡོ་རྗེ་སྣ་ཚོགས་ཀྱིས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་ཀར་མ་ཀ་རེ་སྭཱ་ཧཱ། དེ་ནས་ཡང་བྱང་ཆུབ་སེམས་དཔའ་ཆེན་པོ་རྡོ་རྗེ་རིག་པ་
དམ་པས་རང་གི་རིག་དམ་པ་འདི་གསུངས་སོ། །ཨོྃ་བཛྲ་ཤཱུ་ལཱ་གྲེ་སྭཱ་ཧཱ། དེ་ནས་རྡོ་རྗེ་སྒྱུ་མ་རིག་པའི་རྒྱལ་པོས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་ཙ་ཀྲེ་ཧཱུྃ། རྡོ་རྗེ་དྲིལ་བུས་སྨྲས་པ། ཨོྃ་བཛྲ་གྷཎྜ་ཀེ་
ཧཱུྃ། ཐུབ་པའི་རྡོ་རྗེས་སྨྲས་པ། ཨོྃ་བཛྲ་དན་ཏ་ཀཥྛེ་ཧཱུྃ། རྡོ་རྗེ་མཚོན་ཆས་སྨྲས་པ། ཨོྃ་བཛྲེ་ཧཱུྃ། རིག་པའི་རྒྱལ་པོའི་དམ་ཚིག་གི་ཕྱག་རྒྱ་རྣམས་སོ། །དེ་ནས་རྡོ་རྗེ་འཁྱིལ་པ་རྡོ་རྗེ་ཁྲོ་བོས་རང་གི་སྙིང་པོའི་དམ་ཚིག་
གི་ཕྱག་རྒྱ་འདི་སྨྲས་སོ། །ཨོྃ་བཛྲ་ཛྭཱ་ལེ་ཧཱུྃ། དེ་ནས་རྡོ་རྗེ་འོད་ཀྱིས་སྨྲས་པ། ཨོྃ་བཛྲ་སཽ་མེ་ཧཱུྃ། དེ་ནས་རྡོ་རྗེ་དབྱིག་པས་སྨྲས་པ། ཨོྃ་བཛྲ་དཎ་ཌེ་ཧཱུྃ། རྡོ་རྗེ་སེར་སྨུག་གིས་སྨྲས་པ། ཨོྃ་བཛྲ་བི་ཥཱ་ཎ་ཧཱུྃ། རྡོ་རྗེ་ཁྲོ་བོའི་དམ་
ཚིག་གི་ཕྱག་རྒྱ་རྣམས་སོ། །དེ་ནས་རྡོ་རྗེ་གླང་སྣས་རང་གི་དམ་ཚིག་གི་ཕྱག་རྒྱ་སྨྲས་པ། ཨོྃ་བཛྲ་མེ་དེ་ཧཱུྃ། རྡོ་རྗེ་ཕྲེང་བས་སྨྲས་པ། ཨོྃ་བཛྲ་མཱ་ལེ་ཧཱུྃ། རྡོ་རྗེ་དབང་གིས་སྨྲས་པ། ཨོྃ་བཛྲ་ཨ་བྷི་ཥེ་ཧཱུྃ། རྣམ་པར་རྒྱལ་
<pb id="91.83b"/>
བའི་རྡོ་རྗེས་སྨྲས་པ། ཨོྃ་བཛྲ་ཨ་པ་རཱ་ཛི་ཏ་ཧཱུྃ། ཚོགས་ཀྱི་བདག་པོའི་དམ་ཚིག་གི་ཕྱག་རྒྱ་རྣམས་སོ། །དེ་ནས་རྡོ་རྗེ་གཏུན་རིངས་ཀྱིས་རང་གི་དམ་ཚིག་གི་ཕྱག་རྒྱ་རྣམས་སྨྲས་པ། ཨོྃ་བཛྲ་མུ་ས་ལ་གྲ་ཧེ་ཧཱུྃ། དེ་ནས་རྡོ་རྗེ་རླུང་གིས་
སྨྲས་པ། ཨོྃ་བཛྲ་པཱ་ཏེ་ཧཱུྃ། རྡོ་རྗེ་མེས་སྨྲས་པ། ཨོྃ་བཛྲ་ཛྭཱ་ལེ་ཧཱུྃ། རྡོ་རྗེ་འཇིགས་པས་སྨྲས་པ། ཨོྃ་བཛྲ་གྲ་ཧེ་ཧཱུྃ། རྡོ་རྗེ་ཕོ་ཉའི་དམ་ཚིག་གི་ཕྱག་རྒྱ་རྣམས་སོ། །དེ་ནས་རྡོ་རྗེ་ལྕགས་ཀྱུས་སྨྲས་པ། ཨོྃ་བཛྲ་དཾ་ཧཱུྃ། རྡོ་རྗེ་
དུས་ཀྱིས་སྨྲས་པ། ཨོྃ་བ་ཤེ་ཧཱུྃ། རྡོ་རྗེ་ངན་ཁྲིད་ཀྱིས་སྨྲས་པ། ཨོྃ་བཛྲ་བིགྷྣན་ཧཱུྃ། རྡོ་རྗེ་ཀླུས་སྨྲས་པ། ཨོྃ་བཛྲ་ཧ་ར་ཎི་ཧཱུྃ། རྡོ་རྗེ་བྲན་གྱི་དམ་ཚིག་གི་ཕྱག་རྒྱ་རྣམས་སོ། །དེ་ནས་ཡང་ཕྱག་ན་རྡོ་རྗེས་རྡོ་རྗེའི་རིགས་ཐམས་
ཅད་ཀྱི་རྡོ་རྗེའི་དཀྱིལ་འཁོར་འདི་གསུངས་སོ། །དེ་ནས་རབ་ཏུ་བཤད་བྱ་བ། །རྡོ་རྗེ་དཀྱིལ་འཁོར་དམ་པ་སྟེ། །གྲུ་བཞི་པ་ལ་བྱང་ཕྱོགས་སྒོ། །ཕྱི་རོལ་དཀྱིལ་འཁོར་སྲད་བུས་བྲེ། །དེ་ཡི་ནང་དུ་དེར་ཡང་ནི། །དེ་བཞིན་
སྒོ་ནི་ཤར་ཕྱོགས་གདོད། །དེ་ཡི་དབུས་སུ་ཅི་རིགས་པར། །སངས་རྒྱས་གཟུགས་ནི་གཞག་པར་བྱ། །འཇིག་རྟེན་གསུམ་ལས་རྒྱལ་སོགས་པ། །བཞི་པོ་དེ་ཡི་ཕྱོགས་ཀུན་བཞག །དཀྱིལ་འཁོར་དེ་བཞིན་གཙོ་བོར་
ཡང་། །རྡོ་རྗེའི་ཕྱག་རྒྱ་བྲི་བར་བྱ། །དེ་ཡི་ཕྱོགས་རྣམས་ཐམས་ཅད་དུ། །རིགས་ཀྱི་ཕྱག་རྒྱ་བྲི་བར་བྱ། །རྡོ་རྗེ་གླང་སྣ་ལ་སོགས་པ། །བཞི་པོ་དེ་ཡི་ཕྱོགས་ཀུན་གཞག །དཀྱིལ་འཁོར་དེ་བཞིན་གཙོ་བོར་ཡང་། །རྡོ་རྗེ་
ཕྱག་རྒྱ་བྲི་བར་བྱ། །དེ་ཡི་ཕྱོགས་རྣམས་ཐམས་ཅད་དུ། །རིགས་ཀྱི་ཕྱག་རྒྱ་བྲི་བར་བྱ། །རྡོ་རྗེ་གླང་སྣ་ལ་སོགས་པ། །བཞི་པོ་རྣམས་ནི་སྒོ་སྲུངས་སོ། །འཇིགས་མ་དཔལ་དང་སྒྲ་དབང་དང་། །དུར་ག་གཡོན་པའི་གྲྭ་
རྣམས་ནས། །ཕྱི་ཡི་གྲྭ་རྣམས་ཕྱག་རྒྱ་ནི། །དེ་རྣམས་ཉིད་ནི་བྲི་བར་བྱ། །ཕྱི་ཡི་དཀྱིལ་འཁོར་རྣམས་སུ་ནི། །ལྷ་མོ་རྣམས་ནི་བྲི་བར་བྱ། །དེ་ནས་ཆོ་ག་རྒྱས་པའི་རྣམས། །ཇི་བཞིན་པར་ནི་བཤད་པར་བྱ། །དེ་ནས་
<pb id="91.84a"/>
རྡོ་རྗེའི་དཀྱིལ་འཁོར་འདིར། །ཇི་ལྟར་འདོད་པ་བཞིན་དུ་བྱས་ཏེ་རྡོ་རྗེ་ལྕགས་ཀྱུ་ལ་སོགས་པས་དམ་ཚིག་གི་ལས་བྱས་ནས་རྡོ་རྗེ་འཆང་བའི་ཆོ་ག་བཞིན་དུ་བཅིངས་ལ་ཁྱོད་ཀྱིས་དམ་ཚིག་མ་མཐོང་བ་སུའི་
མདུན་དུ་ཡང་དམ་ཚིག་གི་ཕྱག་རྒྱ་དེ་རྣམས་མ་སྨྲ་ཤིག །གསང་བ་འཕེལ་བར་མ་བྱེད་ཅིག་ཅེས་བསྒོ་ཤིག །དེ་ནས་ལས་ཀྱི་རྡོ་རྗེ་དེ་རྡོ་རྗེ་འཆང་བའི་ཕྱག་རྒྱའི་སྟེང་དུ་བཞག་སྟེ་ཆོ་ག་བཞིན་དུ་ཆུག་ཅིག །
ཞུགས་ནས་རྡོ་རྗེ་དེ་དེ་བཞིན་དུ་འོར་ཅིག །གང་ལ་བབ་པ་དེ་དེའི་དམ་ཚིག་གི་ཕྱག་རྒྱའི་དབང་དུ་འགྱུར་ཏེ། དེས་ལས་ཐམས་ཅད་བྱེད་དོ། །དེ་ནས་གདོང་གཡོགས་བཀྲོལ་ནས་དཀྱིལ་འཁོར་རིམ་བཞིན་བསྟན་
ཏེ། དམ་ཚིག་གི་ཕྱག་རྒྱ་གསང་བ་སྨྲོས་ཤིག །དམ་ཚིག་ཕྱག་རྒྱ་འདི་ཁྱོད་ཀྱི། །རྟག་ཏུ་ལས་ཀུན་བྱེད་པ་སྟེ། །མ་དང་སྲིང་མོ་རྣམས་དང་ནི། །ཆུང་མ་བུ་མོ་བགྲེང་བའོ། །དེ་ལ་དེའི་སྙིང་པོ་ནི་འདི་དག་ཡིན་ནོ། །ཨོྃ་
སརྦ་ག་མ་ནི་སརྦ་བཱཀྟྲེ་སཱ་དྷ་ཡ་གུ་ཧྱ་བཛྲྀ་ཎི་ཧཱུྃ་ཕཊ། འདི་ལན་ཅིག་བཟླས་པས་བུད་མེད་ཐམས་ཅད་དབང་དུ་བྱས་ཏེ་སྤྱད་ན་ཆོས་མ་ཡིན་པར་མི་འགྱུར་རོ། །ཅི་དགའ་བར་ཐམས་ཅད་སྤྱད་ནས་བསྒྲུབ་པར་བྱ་
སྟེ། དེ་ནས་སེམས་ཅན་ཐམས་ཅད་དག་པར་ཕྱག་རྒྱ་ཐམས་ཅད་ཡིད་ཀྱིས་ཤེས་ནས་ལས་དམ་པ་ཐམས་ཅད་ཀྱང་བྱེད་དོ་ཞེས་བཅོམ་ལྡན་འདས་རྡོ་རྗེ་འཆང་བས་གསུངས་སོ། །དེ་ནས་དམ་ཚིག་གྀ་ཕྱག་རྒྱ་
བསླབ་པར་བྱའོ། །དམ་ཚིག་ཁྲོ་བོ་མཛུབ་གཙུག་དང་། །སྙིང་གར་ཡང་ནི་བསྡམ་པར་བྱ། །ངོས་ཀྱི་མཛོད་སྤུ་ཁ་ནས་དྲང་། །སྤྱི་བོར་བཞག་ནས་གཉིས་སུ་བྱ། །གཡོན་པའི་རྡོ་རྗེ་མཛུབ་མོ་ཡིས། །མདུང་རྩེ་རྩེ་
གསུམ་མནན་པར་བྱའོ། །འདི་བཅིངས་པས་ནི་ཡང་དག་པར། །རིག་པ་དམ་པའང་འགྲུབ་པར་འགྱུར། །རྡོ་རྗེའི་རིགས་ནི་ཐམས་ཅད་ཀྱི། །གཡོན་པའི་རྡོ་རྗེ་གཙོ་བོར་འདུས། །དམ་ཚིག་ཆོ་ག་ཇི་བཞིན་པར། །
<pb id="91.84b"/>
ཕྱག་རྒྱ་བཅིང་བ་བཤད་པར་བྱ། །ཐམས་ཅད་འཁོར་ལོ་མཛུབ་རྩེ་བཅུམ། །དྲིལ་བུ་ཕྱག་རྒྱའང་དེ་བཞིན་ནོ། །དེ་བཞིན་ཨོྃ་གྱི་ཕྱག་རྒྱ་དང་། །སེང་གེའི་རྣ་བར་བྱ་བ་སྟེ། །རིག་པའི་རྒྱལ་པོའི་ཕྱག་རྒྱ་རྣམས་སོ། །འབར་བ་
ཀུན་དུ་འཛིན་པ་དང་། །འོད་ནི་ཡང་དག་འདུས་པ་ཉིད། །དབྱུག་པའི་ཁུ་ཚུར་འཛིན་པ་དང་། །ཁ་འགྲམ་ཕྱག་རྒྱ་བསྐོར་བའོ། །ཁྲོ་བོའི་དམ་ཚིག་རྣམས་སོ། །བཏུང་བའི་ཕྱག་རྒྱ་ཕྲེང་བ་དང་། །རྡོ་རྗེ་མནན་ནས་མདུད་པ་ཡིན། །
སྤྱི་བོར་བཞག་པ་ཚོགས་ཀྱི་སྟེ། །དཀྱིལ་འཁོར་གྱི་ནི་བསྲུང་བའོ། །ཚོགས་རྣམས་ཀྱི་ནི་དམ་ཚིག་གོ །ལག་པ་བསྐུམ་པ་ཁར་གཞག་སྟེ། །རྒྱབ་ཏུ་ཡང་ནི་བསྐོར་བར་བྱ། །འབར་བ་མེ་སྟག་གཏོང་བ་སྟེ། །ཕྱེ་ནས་ཁར་
ཡང་གནས་པར་བྱ། །ཕོ་ཉ་མོའི་དམ་ཚིག་རྣམས་སོ། །མཐའ་མ་གཉིས་ནི་ཁར་བཅུག་དང་། །བཙིར་ཅིང་རབ་ཏུ་གནོན་པའོ། །དཔུང་པས་བསྣོལ་བས་བསྣོལ་བ་དང་། །མྱུར་དུ་འཕྲོགས་པའང་དེ་བཞིན་ནོ། །བྲན་མོ་
རྣམས་ཀྱི་དམ་ཚིག་གོ །རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་དམ་ཚིག་གི་རྟོག་པ་ཆེན་པོའི་རྒྱལ་པོ་ལས་རྡོ་རྗེ་རིགས་ཐམས་ཅད་ཀྱི་རྡོ་རྗེ་གཟུངས་ཀྱི་དཀྱིལ་འཁོར་གྱི་ཆོ་ག་རྒྱས་པ་རྫོགས་སྷོ།།  །།<head n="3" t="རྡོ་རྗེའི་རིགས་ཐམས་ཅད་ཀྱི་ཆོས་ཀྱི་དམ་ཚིག་གི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.187"/>དེ་ནས་
ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་དམ་ཚིག་ལས་བྱུང་བ་རྡོ་རྗེ་དབྱིངས་ཀྱི་བྱིན་གྱིས་བརླབས་ཤེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་རང་གི་རིག་པ་དམ་པ་འདི་གསུངས་སོ། །
ཨོྃ་བཛྲ་བིད། དེ་ནས་ཡང་ཕྱག་ན་རྡོ་རྗེས་རང་གི་ཆོས་ཀྱི་དམ་ཚིག་འདི་གསུངས་སོ། །ཨོྃ་ཧ་ན་ཧ་ན་བཛྲ་ཧཱུྂ་ཕཊ། དེ་ནས་ཡང་རྡོ་རྗེ་སྙིང་པོས་རང་གི་ཆོས་ཀྱི་དམ་ཚིག་འདི་གསུངས་སོ། །ཨོྃ་ཧ་ར་ཧ་ར་ཧཱུྂ་ཕཊ། དེ་ནས་ཡང་
རྡོ་རྗེ་སྤྱན་གྱིས་རང་གི་ཆོས་ཀྱི་དམ་ཚིག་འདི་གསུངས་སོ། །ཨོྃ་མ་ར་མ་ར་ཧཱུྂ་ཕཊ། དེ་ནས་ཡང་རྡོ་རྗེ་སྣ་ཚོགས་ཀྱིས་རང་གི་ཆོས་ཀྱི་དམ་ཚིག་འདི་གསུངས་སོ། །ཨོྃ་ཀུ་རུ་ཀུ་རུ་ཧཱུྃ་ཕཊ། དེ་ནས་རྡོ་རྗེ་རིག་པ་དམ་པས་
<pb id="91.85a"/>
རང་གི་ཆོས་ཀྱི་དམ་ཚིག་འདི་གསུངས་སོ། །ཨོྃ་ཧཱུྃ་ཧཱུྃ་ཕཊ། དེ་ནས་རྡོ་རྗེ་སྒྱུ་མས་སྨྲས་པ། ཨོྃ་ཙྪིནྡ་ཙྪིནྡ་ཧཱུྃ་ཕཊ། ཨོྃ་ཨཱ་བི་ཤ་ཨཱ་བི་ཤ་ཧཱུྃ་ཕཊ། ཨོྃ་བྷཱུར་བུ་བ་སྭཿཧཱུྃ་ཕཊ། ཨོྃ་བྷིན་དྷ་བྷིན་དྷ་ཧཱུྃ་ཕཊ། 
རིག་པའི་རྒྱལ་པོ་རྣམས་ཀྱིའོ། །ཨོྃ་ད་མ་ད་མ་ཧཱུྃ་ཕཊ། ཨོྃ་མཱ་ར་ཡ་མཱ་ར་ཡ་ཧཱུྃ་ཕཊ། ཨོྃ་གྷཱ་ཏ་ཡ་གྷཱ་ཏ་ཡ་ཧཱུྃ་ཕཊ། ཨོྃ་བྷ་ཡ་བྷ་ཡ་ཧཱུྃ་ཕཊ། ཁྲོ་བོ་རྣམས་ཀྱིའོ། །ཨོྃ་ད་མ་ད་མ་ཧཱུྃ་ཕཊ། ཨོྃ་བན་དྷ་བན་དྷ་ཧཱུྃ་ཕཊ། ཨོྃ་
བ་ཤཱི་བྷ་བ་ཧཱུྃ་ཕཊ། ཨོྃ་ཛ་ཡ་ཛ་ཡ་ཧཱུྃ་ཕཊ། ཚོགས་རྣམས་ཀྱིའོ། །ཨོྃ་བྷྱོ་བྷྱོ་ཧཱུྃ་ཕཊ། ཨོྃ་གྷུ་གྷུ་ཧཱུྃ་ཕཊ། ཨོྃ་ཛྭཱ་ལ་ཛྭཱ་ལ་ཧཱུྃ་ཕཊ། ཨོྃ་ཁཱ་ད་ཁཱ་ད་ཧཱུྃ་ཕཊ། ཕོ་ཉ་རྣམས་ཀྱིའོ། །ཨོྃ་ཁ་ན་ཁ་ན་ཧཱུྃ་ཕཊ། ཨོྃ་མ་ར་མ་ར་ཧཱུྃ་ཕཊ། 
ཨོྃ་གྲྀཧྞ་གྲྀཧྞ་ཧཱུྃ་ཕཊ། ཨོྃ་པི་བྷ་པི་བྷ་ཧཱུྃ་ཕཊ། བྲན་མོ་རྣམས་ཀྱིའོ། །དེ་ནས་ཡང་ཕྱག་ན་རྡོ་རྗེས་རྡོ་རྗེའི་རིགས་ཐམས་ཅད་ཀྱི་ཆོས་ཀྱི་དམ་ཚིག་གི་དཀྱིལ་འཁོར་འདི་གསུངས་སོ། །དེ་ནས་རབ་ཏུ་བཤད་བྱ་བ། །དམ་
ཚིག་ཆེན་པོའི་དཀྱིལ་འཁོར་ཏེ། །འཇིག་རྟེན་གསུམ་གྱི་འཁོར་ལོ་བཞིན། །དཀྱིལ་འཁོར་ཐམས་ཅད་བྲི་བར་བྱ། །སངས་རྒྱས་རྡོ་རྗེ་འཛིན་ལ་སོགས། །ཐམས་ཅད་སྙོམས་པར་ཞུགས་པའོ། །ཆོས་ཀྱི་དཀྱིལ་འཁོར་
ཚུལ་ལྟ་བུ། །སྙིང་གར་མཚན་མ་ཡང་དག་གཞག །དེ་ནས་འདིའི་ཆོས་ཀྱི་དམ་ཚིག་གི་དཀྱིལ་འཁོར་འདིར་ཆོ་ག་བཞིན་དུ་ལས་བྱས་ནས་རྡོ་རྗེ་འཆང་བའི་ཕྱག་རྒྱ་རྡོ་རྗེ་དྲིལ་བུ་བཅིངས་པ་བཅིངས་ཏེ་འདི་སྐད་སྨྲོས་ཤིག །
ཁྱོད་ཀྱིས་དམ་ཚིག་མ་མཐོང་བ་དང་། ལྷའི་རིགས་མ་མཐོང་བ་སུ་ལ་ཡང་མ་སྨྲ་ཤིག་ཅེས་བསྒོ་བ་ལ་དྲིལ་བུ་དཀྲོལ་དུ་ཆུག་ཅིག །འདི་སྐད་བསྒོས་ནས་ཀྱང་མནའི་སྙིང་པོ་བྱིན་ལ། ཇི་ལྟར་དྲིལ་བུ་འདི་དཀྲོལ་བའི། །
དེ་ཡི་སྒྲ་དེས་ཇི་ལྟ་བ། །དེ་བཞིན་ལས་ཀྱི་རྡོ་རྗེ་ཁྱོད། །དེ་བཞིན་ངེས་པར་མ་རུང་བྱེད། །རྡོ་རྗེ་སློབ་དཔོན་བསྟི་སྟང་མེད། །རྡོ་རྗེ་གྲོགས་དང་མི་མཛའ་དང་། །གདུག་ལ་བྱམས་དང་སྐྱོ་བར་ནི། །གལ་ཏེ་ཁྱོད་
<pb id="91.85b"/>
ཀྱིས་བྱས་ནའོ། །དེ་ནས་གདོང་གཡོགས་པ་དཀྲོལ་ལ་དཀྱིལ་འཁོར་བསྟན་ཏེ། ཆོས་ཀྱི་དམ་ཚིག་གི་ཕྱག་རྒྱའི་ཡེ་ཤེས་སློབས་ཤིག །སངས་རྒྱས་རྡོ་རྗེ་འཛིན་ལ་སོགས། །ཆོས་ཀྱི་དཀྱིལ་འཁོར་ཇི་བཞིན་ནོ། །ཐམས་ཅད་
མཉམ་པ་ཉིད་བསམ་པ། །རྡོ་རྗེ་རིག་པ་དམ་པ་སྐྱེ། །འགྲོ་བ་འདི་དག་སྒྱུ་མ་བཞིན། །དེ་བཞིན་སྡུག་བསྔལ་དྲིལ་བུ་འདྲ། །སྡུག་བསྔལ་ཐམས་ཅད་མྱ་ངན་འདའ། །རྡོ་རྗེ་འཇོམ་པ་བླ་ན་མེད། །རིག་པའི་རྒྱལ་པོ་ཏིང་ངེ་འཛིན་རྣམས་
ས་སོ། །སེམས་ཅན་གདུལ་ཕྱིར་ཁྲོ་བོའི་མཆོག །ཞི་བ་ཡིས་ནི་ངེས་པར་གསོད། །དབྱུག་པ་འདྲ་ལ་འཚོག་པར་བྱེད། །ལོག་པར་ལྟ་བ་འཇིགས་པར་བྱེད། །ཁྲོ་བོའི་ཏིང་ངེ་འཛིན་རྣམས་སོ། །ར་རོ་འདྲ་བར་དཔའ་བ་མེད། །
ཕྲེང་བ་འདྲ་བར་འཆིང་བ་མེད། །བུད་མེད་འདོད་པས་འགྲོ་དབང་བྱེད། །བརྟེན་པ་ཙམ་གྱིས་གཞན་ཕམ་མོ། །ཚོགས་ཀྱི་ཏིང་ངེ་འཛིན་རྣམས་སོ། །འཚོག་པའི་ཆད་པའི་མཆོག་ཡིན་དེ། །རེག་པ་རྣམས་ནི་རླུང་གིའོ། །
གཟི་བརྗིད་ཅན་ནི་བྱིན་ཟ་མཆོག །ཟས་རྣམས་ཀྱི་ནང་ཁྲག་དམ་པ། །ཕོ་ཉའི་ཏིང་ངེ་འཛིན་རྣམས་སོ། །མཆེ་བ་དག་པར་ཞུགས་པ་སྟེ། །འཆི་བདག་ཐམས་ཅད་གནས་ན་འདུག །འཇིགས་ལས་ལྷག་པའི་བགེགས་
གཞན་མེད། །ཆུ་ལས་ལྷག་པའི་རོ་གཞན་མེད། །བྲན་གྱི་ཏིང་ངེ་འཛིན་རྣམས་སོ། །དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་དམ་ཚིག་གི་རྟོག་པའི་རྒྱལ་པོ་ཆེན་པོ་ལས་རྡོ་རྗེའི་རིགས་ཐམས་
ཅད་ཀྱི་ཆོས་ཀྱི་དམ་ཚིག་གི་དཀྱིལ་འཁོར་གྱི་ཆོ་ག་རྒྱས་པ་རྫོགས་སྷོ།།  །།<head n="3" t="དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་རིགས་ཐམས་ཅད་ཀྱི་དཀྱིལ་འཁོར་གྱི་ཆོ་ག་རྒྱས་པ།" type="rgyaspa" zh="84.189"/>དེ་ནས་ཡང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ལས་ཀྱི་དམ་ཚིག་ལས་འབྱུང་བ་རྡོ་རྗེའི་བྱིན་གྱིས་བརླབསོ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་ཀཪྨ་པྲ་བརྟ་ནི་ས་མ་ཡེ་ཧཱུྃ། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱག་ན་
<pb id="91.86a"/>
རྡོ་རྗེས་རང་གི་རིག་པ་དམ་པ་འདི་གསུངས་སོ། །ཨོྃ་བཛྲ་བི་ལཱ་སེ་པཱུ་ཛཱ་ཡ་ཧཱུྃ། དེ་ནས་རྡོ་རྗེ་སྙིང་པོས་རང་གི་རིག་པ་དམ་པ་འདི་གསུངས་སོ། །ཨོྃ་ཨ་བྷི་ཥེ་ཀེ་ཨ་བྷི་ཥིཉྩ་ཧཱུྃ། དེ་ནས་རྡོ་རྗེ་སྤྱན་གྱིས་རང་གི་
རིག་པ་དམ་པ་འདི་གསུངས་སོ། །ཨོྃ་བཛྲ་གཱི་ཏེ་གཱ་ཧི་ཧཱུྃ། དེ་ནས་བྱང་ཆུབ་སེམས་དཔའ་རྡོ་རྗེ་སྣ་ཚོགས་ཀྱིས་རང་གི་ལས་ཀྱི་རིག་པ་འདི་གསུངས་པ། ཨོྃ་བཛྲ་ནྲྀ་ཏྱ་ནྲྀ་ཏྱ་ཧཱུྃ། དེ་ནས་རྡོ་རྗེ་རིག་པ་དམ་པས་རང་གི་ལས་ཀྱི་
དམ་ཚིག་འདི་གསུངས་སོ། །ཨོྃ་བཛྲ་བི་དྱོཏྟ་མ་ནེ་ཏྲ་བི་ཀུར་བ་བི་ཀུར་བ་ཧཱུྃ་ཕཊ། དེ་ནས་རྡོ་རྗེ་ཁྲོ་བོ་རྡོ་རྗེ་མེའི་ལྷ་མོས་རང་གི་ལས་ཀྱི་དམ་ཚིག་འདི་སྨྲས་པ། ཨོྃ་བཛྲ་ཀྲོ་དྷ་བཛྲ་ཨ་ཛྭཱ་ལ་ཏྲི་ཤཱུ་ལནྦི་ན་ཧྲྀ་ད་ཡ་བཛྲི་
ཎི་ཧཱུྃ་ཕཊ། དེ་ནས་རྡོ་རྗེ་གསེར་ལྷ་མོས་རང་གྀ་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་ཧེ་མེ་ཙྪིནྡ་ཙཀྲེ་ཎ་བཛྲི་ཎི་ཧཱུྃ་ཕཊ། དེ་ནས་རྡོ་རྗེ་གཞོན་ནུ་མས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་ཀུ་མཱ་རི་ཤཱི་གྷྲྃ་
ཨཱ་བེ་ཤ་ཡ་གྷཎྚ་ཤཔྡེ་ན་བཛྲ་པཱ་ཎི་པྲི་ཡེ་བཛྲ་ས་མ་ཡེ་མ་ནུ་སྨར་ན་ཧཱུྃ་ཕཊ། དེ་ནས་ལྷ་མོ་ཆེན་མོ་རྡོ་རྗེ་ཞི་བས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་ཤཱནྟི་ཛ་པ་ཛ་པ་ཨ་གྷ་མཱ་ལ་ཡ་སརྦཱན་མ་
ར་ཡ་ཤཱན་ཏ་ཏྲྀ་ཧྱ་ཧཱུྃ་ཕཊ། དེ་ནས་ལྷ་མོ་ཆེན་པོ་རྡོ་རྗེ་ཁུ་ཚུར་གྱིས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་མུཥྚི་ཧ་ན་ཧ་ན་བཛྲ་བྷིན་དྷ་བྷྀན་དྷ་པི་ཌ་ཡ་པི་ཌ་ཡ། སརྦ་དུཥྚ་ཧྲྀ་ད་ཡཱ་ནི་ཨོྃ་སུམྦྷ་ནི་སུམྦྷ་ཧཱུྃ་
ཧཱུྃ་ཕཊ། རིག་པའི་རྒྱལ་མོ་རྣམས་ཀྱིའོ། །དེ་ནས་རྡོ་རྗེ་མི་འཆིང་བ་ཁྲོ་བོས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་ཨ་མྲྀ་ཏེ་སརྦ་དུཥྚ་གྲྀཧྞ་བནྡྷ་ཧ་ན་སརྦ་བི་དྭྃ་ས་ཡེ། བི་ནཱ་ཤ་ཡ་ཙྪིནྡ་བ་བི་ཀུ་རུ་
མུཏྟ་ནི། ཏ་ཡ་བཛྲེ་ཎ་ཡེ་གེ་ཙིཏྨ་མ་མུ་ཀར་བི་ན་ཡཱ་ཀ་ཏནྟ་མ་དཱིཔྟ་ཀྲོ་དྷ་བཛྲི་ཧཱུྃ་ཕཊ། དེ་ནས་རྡོ་རྗེ་མདངས་ཅན་གྱིས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་ཀནྟི་མཱ་ར་ཡ་སཽ་མེ་རུ་པེ་པྲ་ཏི་བ་ཏ་རཱ་
<pb id="91.86b"/>
གེན་ཤཱི་གྷྲྃ་སྥོ་ཊ་ཡ་བཛྲ་དྷ་ར་ཏྱེ་ན་མ་ཧཱ་ཛྱོ་སྣ་ཀཱ་ར་ལེ་ཤི་ཏ་རསྨི་བཛྲི་ཎི་ཧཱུྃ་ཕཊ། དེ་ནས་རྡོ་རྗེ་དབྱུག་པའི་མཆོག་མས་རང་གི་ལས་ཀྱི་སྙིང་པོ་འདི་སྨྲས་པ། ཨོྃ་བཛྲ་དཎྜ་གྲི་གྷཱ་ཏ་ཡ་ཧཱུྃ་ཕཊ། དེ་ནས་རྡོ་རྗེ་ཙོང་ཙོང་ཁྲོ་བོ་
ཆེན་མོས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་མཱ་ལེ་མེ་ཁ་ལེ་ཁ་ན་ཁ་ན་ཤ་པ་བ་དེ་ནི་བ་ཤིྃ་ཀུ་རུ་ཏྲྃ་དྃཥྚཱ་མ་ར་ཡ་བི་ཤ་ནེ་ཧཱུྃ་ཕཊ་ཁྲོ་བོའི་རིག་པ་རྣམས་སོ། །དེ་ནས་རྡོ་རྗེ་འཇུ་མས་རང་གི་ལས་ཀྱི་དམ་
ཚིག་སྨྲས་པ། ཨོྃ་བཛྲ་བ་ལ་ཡེ་མེ་ཙྪིནྡ་སི་ན་བྷིནྡ་བཛྲི་ཎི་མཱ་ར་ཡ་ཨུ་མ་ད་ཡ་པི་བ་པི་བ་ཧཱུྃ་ཕཊ། དེ་ནས་རྡོ་རྗེ་ཟས་ཀྱིས་རང་གི་ལས་ཀྱི་དམ་ཚིག་སྨྲས་པ། ཨོྃ་བཛྲ་ཨ་ཤ་ནེ་བ་ཀྲཱ་ཡ་སརྦ་དུཥྚ་བཛྲ་ད་ཤ་ནེ་ཤ་ག་ཏི་དྷ་ར་
ཎི་མ་ནུ་ཤ་མ་ན་སེ་ཨ་ཧ་རེ་ན་ར་རུ་ཏི་ས་ཤུད་ཙི་པྲི་ཡ་མ་ཛ་བ་སཱ་ནུ་ལེ་བ་ན་བི་ལེ་བ་ཏ་གྲ་ཏྲེ། ཨ་ན་ཡ་སརྦ་དནྟྱ་ནྱ་ཡ་ཧི་རྱ་ཎ་སུ་བརྣ་ཨཱ་དི་ནི་གྲ་མ་ཡ་དེ་བར་ཀྵ་ཎི་ཧཱུྃ་ཕཊ། དེ་ནས་རྡོ་རྗེ་བགོ་བས་རང་གི་ལས་
ཀྱི་དམ་ཚིག་སྨྲས་པ། ཨོྃ་བཛྲ་བཱ་ས་ནེ་ཨཱ་ན་ཡ་སརྦ་སྲ་ཨནྣ་བ་ཎ་དི་ནྱུ་བ་ཀ་ར་ཎ་ནི་ཤཱི་གྷྲྃ་བ་ཤིྃ་ཀུ་རུ་དཱི་པ་དེ་མེ་པྲ་ཡཙྪ་ཨཱ་བི་ཤ་ས་དྱྃ་ཀ་ཏ་ཡ་བཛྲ་ཀོ་ཥ་དྷ་ར་ཎཱི་ཧཱུྃ་ཕཊ། དེ་ནས་རྡོ་རྗེ་དབང་གིས་རང་གི་ལས་
ཀྱི་དམ་ཚིག་སྨྲས་སོ། །ཨོྃ་བཛྲ་བ་ཤི་ཨཱ་ན་ཡ་བ་ཤཾ་ཀུ་རུ་སརྦ་པྲི་ཡ་སརྦ་པུ་རུ་ཥ་ན་ད་སི་ཀུ་རུ་ཀྲུདྡྃ་པྲ་སེ་ད་ཡ་སརྦེ་བྷྱཿབ་ཧ་རེ་བྷྱོ་ཧ་ར་ཡ་བི་ཙ་ར་ཡ་ཀ་རི་བཛྲ་པ་ཏ་ཀ་དྷཱ་རཱ་ཎཱི་ཧཱུྃ་ཕཊ། རྡོ་རྗེ་ཚོགས་ཀྱིའོ། །
དེ་ནས་རྡོ་རྗེ་ཕོ་ཉ་མོས་རང་གི་ལས་ཀྱི་དམ་ཚིག་སྨྲས་སོ། །ཨོྃ་བཛྲ་དུཥྚི་ཨཱ་ན་ཡ་སརྦ་མཎྜ་ལྃ་པྲ་བེ་ཤ་ཡ། ཨཱ་བེ་ཤ་ཡ་བནྡྷ་ཡ་སརྦ་ཀརྨ་ཎི་མེ་ཀུ་རུ་ཤཱི་གྷྲྃ་ཤཱི་གྷྲྃ་ལ་གུ་ལ་གུ་ལ་ཏྲ་ས་ཡེ་མཱ་ར་ཡ། 
ད་བྱ་བ་རེ་བྷོ་དྷ་ར་ཡ་བི་ཛ་ཡྃ་ཀ་རི་བཛྲ་པ་ཏ་ཀ་དྷཱ་ར་ཎཱི་ཧཱུྃ་ཕཊ། དེ་ནས་རྡོ་རྗེ་ཤུགས་ཀྱིས་རང་གི་དམ་ཚིག་སྨྲས་པ། ཨོྃ་བེགྷ་བཛྲི་ཎ་གྷུ་གྷུ་གྷུ་གྷུ་ཤ་བ་དེ་མཱ་ར་ཡ་བི་གྷིར་བི་དྭྃ་ས་མ་ཡ་བཛྲ་པཱ་ཤ་དྷཱ་ར་ཎཱི་
<pb id="91.87a"/>
ཧཱུྃ་ཕཊ། དེ་ནས་རྡོ་རྗེ་འབར་བས་རང་གི་ལས་ཀྱི་དམ་ཚིག་སྨྲས་པ། ཨོྃ་བཛྲ་ཛྭཱ་ལ་ཛྭཱ་ལ་ཡ་སརྦ་བཛྲ་ཛྭཱ་ལ་ཡ་ཛྭཱ་ལ་ཡ་ད་ཧ་ད་ཧ་བ་སྨི་ཀུ་རུ་ཧཱུྃ་ཕཊ། དེ་ནས་རྡོ་རྗེ་འཇིགས་པས་རང་གི་ལས་ཀྱི་དམ་ཚིག་
སྨྲས་པ། ཨོྃ་བཛྲ་བི་ག་ཏེ་པྲ་བེ་ཀ་དྃཥྚཱ་ཀ་རཱ་ལི་ཀ་རཱ་ལ་བ་ཤ་ན་བཱཀ་ཏྲེ་ཤཱི་གྷྲྃ་ཤཱི་གྷྲྃ་ཨཱ་བེ་ཤ་ཡ་བཀྵ་ཡ་རུ་དི་རྃ་པྀ་པ་མ་ཧཱ་ཡཀྵི་ཎི་བཛྲ་པཱ་ཤ་དྷཱ་ར་ཎཱི་ཧཱུྃ་ཕཊ། རྡོ་རྗེ་ཕོ་ཉ་མོ་རྣམས་ཀྱིའོ། །དེ་ནས་རྡོ་རྗེའི་བཞིན་
རྡོ་རྗེ་བྲན་མོས་རང་གི་ལས་ཀྱི་དམ་ཚིག་སྨྲས་སོ། །ཨོྃ་བཛྲ་མུཥྚི་ཨཱ་ན་ཡ་བཛྲ་དྃཥྚི་བ་ཡ་ནི་ཀེ་བ་ཏཱ་ལ་ནི་བ་སི་ནི་ཁ་ན་ཁ་ན་ཁཱ་ཧི་ཁཱ་ཧི་སརྦ་མུ་ཁེ་ཕྲ་བེ་ཤ་ཡ་སྥོཊ་ཡ་མཱ་ར་མཱ་ར་ཎི་སརྦ་དུཥྚ་ནཱྃ་བཛྲི་ཎི་ཤི་ཏ་སི་
དྷཱ་རི་ཎཱི་ཧཱུྃ་ཕཊ། དེ་ནས་རྡོ་རྗེ་དུ་མས་རང་གི་ལས་ཀྱི་དམ་ཚིག་སྨྲས་པ། ཨོྃ་བཛྲ་ཀཱ་ལི་མ་ཧཱ་པྲེ་ཏ་རུྰ་པི་ཎི་མ་ནུ་ཥ་མཱྃ་ས་རུ་དྷི་ར་པྲི་ཡེ་ཨེ་ཧྱེ་ཧི་གྲྀཧྞ་གྲྀཧྞ་ཡ། བྷཀྵ་ཡ་བཛྲ་ཌཱ་ཀྐི་ནཱི་བཛྲ་ཤཱྃ་ཁ་ལེ་སརྦ་དེ་བ་ག་ཎ་
མཱ་ཏྲྀ་བྷཱུ་ཏེ་ཧ་ར་ཧ་ར་པྲ་ཎཱྃ། ཨ་མུ་ཀ་སྱ་ཀ་པཱ་ལ་མཱ་ལཱ་ལྃ་ཀྲྀ་ཏ་སརྦ་ཀ་ཡེ་ཀིཉྩི་རཱ་ཡ་སི་བཛྲ་ཁ་ཊྭཱྃ་ག་དྷཱ་རི་ཎཱི་པྲེ་ཏ་མ་ནུ་ཥ་ཤ་རཱི་རེ་ཤཱི་གྷྲྃ་ཨཱ་བེ་ཤ་ཡ་པྲ་བེ་ཤ་ཡ་བནྡྷ་ཡ་བ་ཤི་ཀུ་རུ་མཱ་ར་ཡ་བཛྲ་རཀྵ་སི་ཧཱུྃ་ཧཱུྃ་
ཧཱུྃ་ཧཱུྃ་ཕཊ། དེ་ནས་རྡོ་རྗེ་རུལ་མས་རང་གི་ལས་ཀྱི་དམ་ཚིག་འདི་སྨྲས་སོ། །ཨོྃ་བཛྲ་པུྰ་ཏ་མེ་མ་ནུ་ཥ་ཡ་མ་ན་ས་སརྦ་དུ་དི་ར་མུ་ཏྲ་པུ་རཱི་ཥ་ཤ་ལེ་སྨཱ་ཤཱི་གྷྲྃ་ན་རེ་ཀ་ཏོ་གརྦྷ་ཧི་ཎཱུ་ཧཱི་ཤཱི་གྷྲྃ་ཨི་ད་མུ་ཀ་སྱ་ཀུ་རུ་བཛྲ་
ཤོ་དྷ་ནི་ཀ་དྷ་ར་ཎཱི་སརྦ་ཀརྨ་ཎི་མེ་ཀུ་རུ་སྭཱ་ཧཱ། ཧཱུྃ། དེ་ནས་རྡོ་རྗེ་མ་ཀ་རས་རང་གི་ལས་ཀྱི་དམ་ཚིག་སྨྲས་པ། ཨོྃ་བཛྲ་མ་ཀེ་རེ་གྲ་ས་གྲ་ས་ཤི་གྷྲྃ་པྲ་བེ་ཤ་ཡ་པཱ་ཏཱ་ལྃ་བྷཀྵ་ཡ་བཛྲ་མ་ཀ་ར་དྷཱ་ར་ཎཱི་ཧཱུྃ་ཕཊ། རྡོ་རྗེ་
བྲན་མོ་རྣམས་ཀྱིའོ། །དེ་ནས་ཕྱག་ན་རྡོ་རྗེས་ཡང་རྡོ་རྗེའི་རིགས་ཐམས་ཅད་ཀྱི་ལས་ཀྱི་དཀྱིལ་འཁོར་འདི་གསུངས་སོ། །དེ་ནས་རབ་ཏུ་བཤད་བྱ་བ། །ལས་ཀྱི་དཀྱིལ་འཁོར་དམ་པ་སྟེ། །རྡོ་རྗེའི་དཀྱིལ་
<pb id="91.87b"/>
འཁོར་ཚུལ་གྱིས་ནི། །དཀྱིལ་འཁོར་ཐམས་ཅད་སྲད་བུས་བྲེ། །དཀྱིལ་འཁོར་མཆོག་ནི་ཐམས་ཅད་དུ། །སངས་རྒྱས་དབུས་ན་བཞུགས་པར་བྱ། །དེ་དག་ཕྱོགས་སུ་རིམ་པར་ཡང་། །སེམས་དཔའ་ཆེན་པོ་
རྣམས་བཞག་གོ །དེ་ཡི་དབུས་སུ་ཆུང་མར་བཅས། །རྡོ་རྗེ་རིག་པ་དམ་པ་ཉིད། །རྡོ་རྗེ་ལཱ་སྱེ་ལ་སོགས་སྲང་། །གར་གྱི་མཆོད་ལ་སོགས་པས་མཆོད། །དེ་ལ་ལྷ་མོའི་གོ་རིམ་བཞིན། །འཁོར་ལོའི་དཀྱིལ་
འཁོར་ཚུལ་བཞིན་དུ། །རང་གི་ཕྱག་རྒྱ་ཕྱག་རྒྱ་འདྲ། །གར་བྱེད་པར་ཡང་བྲི་བར་བྱ། །སངས་རྒྱས་རྡོ་རྗེ་ཅན་མཆོད་ཕྱིར། །རྡོ་རྗེ་གར་གྱི་ཚུལ་གྱིས་སོ། །གྲྭ་དང་སྒོ་ཡི་ཕྱོགས་རྣམས་སུ། །བདུག་པ་ལ་སོགས་རིམ་པ་བཞིན། །
དེ་ནས་ལས་ཀྱི་དཀྱིལ་འཁོར་འདིར་དགུག་པ་ལ་སོགས་པའི་ལས་བྱས་ནས་རྡོ་རྗེ་འཆང་བའི་ལས་ཀྱི་དམ་ཚིག་གི་ཕྱག་རྒྱ་ཇི་ལྟ་བ་བཞིན་བཅིངས་ཏེ་འདི་སྐད་སྨྲོས་ཤིག །ཁྱོད་ཀྱིས་ལྷའི་རིམ་པ་མ་མཐོང་བ་དང་ལས་
མི་ཤེས་པ་སུ་ལ་ཡང་གསང་བའི་ལས་འདི་མ་སྨྲ་ཤིག །ཁྱོད་དམ་ཚིག་ཉམས་པར་གྱུར་ཏ་རེ་ཞེས་སྨྲོས་ཤིག །རྡོ་རྗེ་སློབ་དཔོན་རང་གི་ལས་ཀྱི་རྡོ་རྗེ་འཛིན་པའི་དམ་ཚིག་གི་ཕྱག་རྒྱ་བཅིངས་ཏེ་ཁྲོ་བོའི་ལྟ་བས་བལྟ་
ཞིང་འདི་སྐད་བརྗོད་དོ། །ཨོྃ་བཛྲ་ཏྭརྱ་ཨ་བེ་ཤ་ཡ་པྲ་བེ་ཤ་ཡ་ནྲྀ་ཏེ་བ་ཡ་སརྦ་ཀརྨ་སིདྡྷི་མེ་པྲ་ཡཙྪ་ཧཱུྃ་ཨཱཿཧཱུྃ་ཨ་ལ་ལ་ལ་ལ་བཛྲི། དེ་ནས་ཡང་བདག་ལ་བབས་ནས་བདག་ཉིད་ཀྱིས་འཇུག་སྟེ་ཕྱག་རྒྱ་དང་འདྲ་བའྀ་
ཕྱག་རྒྱ་རྣམས་ཀྱི་གར་གྱི་མཆོད་པས་མཆོད་པར་བྱའོ། །ཕྱིན་ཆད་ལུས་དང་། ངག་དང་། ལྟ་བ་དང་། ཡིད་དང་། རྡོ་རྗེའི་ཕྱག་རྒྱ་རྣམས་ཀྱིས་ལས་ཐམས་ཅད་འདོད་པ་བཞིན་བྱེད་པའོ། །དེ་ནས་གདོང་གཡོགས་པ་
བཀྲོལ་ཏེ། གར་གྱི་མཆོད་པའི་ཕྱག་རྒྱའི་ཡེ་ཤེས་སློབས་ཤིག །སངས་རྒྱས་རྡོ་རྗེ་འཛིན་སོགས་ཀྱི། །དམ་ཚིག་མཆོག་ནི་གཉིས་བྱས་ཏེ། །རྡོ་རྗེ་རིག་པ་དམ་པ་ལ། །རྡོ་རྗེ་ལཱ་སྱེ་ལ་སོགས་མཆོད། །རིག་པ་འདི་
<pb id="91.88a"/>
རྣམས་ཐམས་ཅད་ཀྱང་། །ལྟག་འོག་གོ་རིམས་ཇི་བཞིན་དུ། །གར་གྱི་མཆོད་པའི་ཕྱག་རྒྱ་ཡིས། །ལས་ཀྱི་དཀྱིལ་འཁོར་མཆོད་པར་བྱ། །རྡོ་རྗེ་གར་གྱི་ཚུལ་གྱིས་ནི། །ཕྱག་རྒྱ་ཆེན་པོ་མདོར་བསྡུས་
སོ། །དམ་ཚིག་མཆོག་ནི་གཉིས་བྱས་ནས། །ལས་ཀྱི་ཕྱག་རྒྱ་དཀྲོལ་བར་བྱ། །གར་གྱི་མཆོད་པ་འདི་ཡིས་ནི། །གཙོ་བོ་ཐམས་ཅད་མཆོད་ན་ནི། །རྡོ་རྗེ་འཛིན་པ་ཆེ་སོགས་ཀྱི། །ལས་གྲུབ་པར་ཡང་ངེས་པར་འགྱུར། །
དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་རིགས་ཐམས་ཅད་ཀྱི་དཀྱིལ་འཁོར་གྱི་ཆོ་ག་རྒྱས་པ་རྫོགས་སྷོ།།  །།<head n="2" t="དུམ་བུ་གསུམ་པ། དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་དམ་ཚིག་ལས་བྱ་བའི་རྟོག་པའི་རྒྱལ་པོ་ཆེན་པོ།" type="dumbu" zh="84.194"/>དེ་ནས་བཅོམ་ལྡན་འདས་ཕྱག་ན་རྡོ་རྗེས་རྡོ་རྗེའི་རིགས་དེ་དག་ཐམས་ཅད་སེམས་ཅན་ཐམས་ཅད་ཀྱི་
དོན་དུ་བསྒོས་ནས་ཕྱིར་མི་ལྡོག་པའི་ས་ལ་རབ་ཏུ་བཞག་སྟེ་མཁྱེན་བཞིན་དུ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་བདག་གསང་བ་ཐམས་ཅད་འཛིན་
པར་དབང་བསྐུར་ན་དེ་བཞིན་གཤེགས་པའི་གསང་བ་དེ་གང་ལགས། བཀའ་སྩོལ་ཅིག །དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས་གསང་བའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་ཏེ་དེ་བཞིན་གཤེགས་པ་ཐམས་ཅད་ཀྱི་གསང་བ་འདི་གསུངས་སོ། །སེམས་ཅན་རྣམས་ཀྱི་རང་བཞིན་ནི། །ཇི་ལྟར་ཇི་ལྟར་འདུལ་འགྱུར་བ། །དེ་ལྟར་དེ་ལྟར་སེམས་ཅན་དོན། །འདོད་ཆགས་ལ་སོགས་གཙང་བས་
བྱ། །དེ་ནས་ཕྱག་ན་རྡོ་རྗེས་རང་གི་རྡོ་རྗེ་གསང་བ་འདི་གསུངས་སོ། །སེམས་ཅན་ཐམས་ཅད་ཕན་ཕྱིར་དང་། །སངས་རྒྱས་རྣམས་ཀྱི་བསྟན་པའི་ཕྱིར། །སེམས་ཅན་ཐམས་ཅད་བསད་ཀྱང་ནི། །སྡིག་གིས་གོས་པར་མི་
འགྱུར་རོ། །དེ་ནས་བྱང་ཆུབ་སེམས་དཔའ་རྡོ་རྗེ་སྙིང་པོས་རང་གི་ནོར་བུ་གསང་བ་འདི་གསུངས་སོ། །སེམས་ཅན་ཐམས་ཅད་ཕན་ཕྱིར་དང་། །སངས་རྒྱས་དོན་དུ་སྦྱོར་བ་ཡིས། །ཕ་རོལ་ནོར་རྣམས་ཕྲོགས་ཀྱང་ནི། །སྡིག་