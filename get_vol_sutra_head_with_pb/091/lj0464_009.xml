<pb id="91.286a"/>
རྫོགས་སོ།།  །།རྡོ་རྗེའི་རིགས་ལས་ལེའུ་དང་པོའོ།།  །།<head n="2" t="རྡོ་རྗེ་སེམས་དཔའི་བཀའ་རྒྱས་པ།" type="lewu" zh="84.712"/> དེ་ནས་གསང་བ་དག་ནི་ཀུན་བསྡུས་མཆོག །སེམས་ཀྱི་དགའ་བ་ཀུན་སྦྱོར་ཡང་དག་བྱུང་། །བྱ་བ་བྱས་ཤིང་མཆོག་ཏུ་རྣམ་པར་མཛེས། །རྡོ་རྗེ་
དབང་ཕྱུག་ཐམས་ཅད་རྣམ་འཕྲུལ་ཚོགས། །དེ་ནས་སངས་རྒྱས་ཀྱི་ནི་རིགས་ཆེན་མཆོག །རྡོ་རྗེ་སྙིང་པོའི་ཐུགས་བྱུང་བདེ་ལྡན་པ། །ཤིན་དུ་གསང་བའི་ཡོན་ཏན་མཆོག་བསྡུས་པ། །རྡོ་རྗེ་རྒྱལ་པོ་བུད་མེད་གཟུགས་ཅན་
གྱུར། །ཨེ་མའོ་བུད་མེད་དགའ་བ་མཆོག་སྤྱོད་པ། །གསང་བ་ཀུན་ཏུ་བསྡུས་པ་ལས་བྱུང་བ། །རྡོ་རྗེ་སེམས་དཔའ་མཆོག་ཏུ་འཇིགས་མི་མངའ། །དེ་ཡིས་གསུངས་ནས་ཅང་མི་གསུང་བཞུགས་སོ། །གཟུངས་
ཀྱི་དམ་ཚིག་ཡང་དག་བྱུང་བ་མཆོག །ཏིང་འཛིན་གནས་ནས་ཆོས་ཉིད་གསང་བ་ནི། །སྤྱི་བོ་རྐང་མཐིལ་ཀུན་བསྡུས་བསྟན་པ་ལས། །དེ་ཡི་རིགས་ཀྱི་དཀྱིལ་འཁོར་ཚོགས་དག་ཕྱུང་། །ཧྲཱིཿ། དེ་ནས་དགའ་
བའི་མིང་ཅན་དག་ཀྱང་ཕྱུང་། །རྡོ་རྗེ་བུད་མེད་ཐུགས་ལས་བྱུང་བ་མཆོག །གཟུགས་ཁམས་མཆོག་གི་ལྷ་ལས་ཤིན་དུ་འདས། །རྡོ་རྗེའི་མཚམས་རྣམས་ལྷ་མོའི་ཚིག་དག་གྲག །དགའ་བཅས་འཛུམ་པ་དང་ལྡན་སྤྱན་
མངའ་བ། །བཞད་ཅིང་སྒེག་དང་བཅས་པའི་ཞལ་ལྡན་པ། །ཚངས་སོགས་རིགས་ཀྱི་ལྷ་ཡི་ལྷ་མོ་སྟེ། །ཡིད་འོང་དགའ་བ་ཆེན་པོས་རྒྱལ་འགྱུར་བ། །ལྷ་མོ་རྡོ་རྗེ་རྣལ་འབྱོར་མ་དེ་ཡང་། །འཁོར་ལོའི་དབུས་སུ་གནས་
ནས་རྟོག་བྱེད་པ། །དེ་ཡི་རིགས་བསྡུས་མཛེས་ཤིང་ཡིད་དུ་འོང་། །རྡོ་རྗེ་ཆེན་མོ་རྡོ་རྗེ་རྨོངས་བྱེད་མ། །ཨོྃ་སརྦ་ཏ་ཐཱ་ག་ཏ་མ་ཧཱ་རཱ་ག་མོ་ཧ་ན་ཡ་ཧི། སྙིང་པོ་སངས་རྒྱས་རྨོངས་པར་བྱེད་པས་གསུངས། །དེ་བཞིན་གཤེགས་པ་
མཆོག་ཀྱང་རྨོངས་པར་འགྱུར། །སངས་རྒྱས་ཀུན་གྱི་དགའ་བ་རྨོངས་བྱེད་དགའ། །སངས་རྒྱས་གཟུགས་དག་ཡོངས་སུ་སྒྱུར་བ་མཆོག །རྣམ་སྣང་ཐུབ་པའི་དབང་ཕྱུག་མཆོག་དེ་ནི། །བུད་མེད་གཟུགས་ཀྱི་སྤྲུལ་
<pb id="91.286b"/>
པ་ཉིད་དུ་འགྱུར། །དབང་ཕྱུག་རྫུ་འཕྲུལ་མཆོག་མངའ་གང་དེ་ནི། །འཁོར་གྱི་སྲིང་མོ་གང་ཡིན་བཞི་པོར་གྱུར། །ཨོྃ་བཛྲ་ཀྲོ་དྷ་ས་མ་ཡེ་སྠི། དེ་ནས་གསང་བ་བརྟན་པའི་ཚོགས་ཞི་བ། །ཆོས་དང་ལོངས་སྤྱོད་རྫོགས་སྐུས་ཀུན་ཁྱབ་པ། །རྡོ་རྗེ་
གསང་བའི་དབང་ཕྱུག་རྨོངས་བྱེད་བདག །སངས་རྒྱས་བཙུན་མོ་དག་པའི་ཆོས་ཉིད་བཞུགས། །ས་ནི་རྣམ་པ་དྲུག་ཏུ་གཡོས་པར་གྱུར། །འོད་ཟེར་སྣ་ཚོགས་ཕྱོགས་བཅུ་དག་ཏུ་གསལ། །ལྷ་མོ་ལྷ་དང་བཅས་པའི་ལྷ་མོ་རྣམས། །ཟིལ་
གྱིས་མནན་ཅིང་ཤིན་དུ་རྒྱས་པར་འགྱུར། །རིགས་ཀྱི་དཀྱིལ་འཁོར་དང་མཚུངས་ལྷ་མོའི་ཚོགས། །དེ་དག་རང་གི་གཞལ་ཡས་ཁང་ན་གནས། །དེ་ནས་སངས་རྒྱས་རིན་ཆེན་འབྱུང་བ་ཡི། །གསང་བའི་དབང་ཕྱུག་དམ་པ་འདྲེན་པ་
སྟེ། །རྡོ་རྗེ་དགའ་བ་ཆེན་པོ་རྣམ་པར་དགོད། །གདུག་པ་ཀུན་གྱི་དབང་ཕྱུག་ཡི་གེ་ནི། །སྙིང་པོ་ལས་བྱུང་ཆོས་ཉིད་དག་པ་སྟེ། །རྡོ་རྗེ་བཙུན་མོ་བཞི་དང་དབུ་མ་ལྔ། །དཀྱིལ་འཁོར་ཚོགས་ཀྱི་ཤར་ཕྱོགས་ཆ་ལ་གནས། །མི་བསྐྱོད་
པ་ཡི་དབང་ཕྱུག་དམ་པའི་མཆོག །དེ་ནས་རྡོ་རྗེའི་རིགས་ཅན་ལས་བྱུང་བའི། །ཤར་གྱི་དཀྱིལ་འཁོར་ཁྲོ་བཅས་དཀྱིལ་འཁོར་བཅས། །མི་བསྐྱོད་དམ་པའི་དམ་ཚིག་བདག་ཉིད་ཅན། །དེ་ཡིས་སྙིང་པོ་བསྐུལ་བ་གསུངས་
པར་གྱུར། །སྙིང་པོ་རབ་མཆོག་འབྱུང་བ་གསུངས་པར་གྱུར། །ཨོྃ་བཛྲ་ཀྲོ་དྷ་ས་མ་ཡེ་ཛི། ཨོྃ་བཛྲ་རོ་ཥ་ཨྃ་ཀུ་ཤ་ཨཱ་ན་ཡ་སརྦ་ཛི། ཨོྃ་བཛྲ་རོ་ཥ་ཀརྨ་བཛྲི་བ་ཤྃ་མེ་ཨཱ་ན་ཡ་དི་ཛི། ཨོྃ་བཛྲ་དུཥྚི་ཀྲོ་དྷ་ཏིཥྛ་ཡ་སརྦ་ཛི། རིན་ཆེན་
འབྱུང་ལྡན་དེ་ནི་བུད་མེད་གཟུགས། །རིན་ཆེན་མཆོག་ཏུ་ཡིད་དུ་འོང་བ་དེས། །འཁོར་གྱི་སྙིང་པོ་དག་ནི་བཞི་པོ་གསུངས། །ཨོྃ་བཛྲ་བྷྲྀ་ཀུ་ཊཱི་ཀྲོ་དྷ་ཧ་ར་ཧ་ར་སརྦ་གརྦྷ་ཛི། ཨོྃ་བཛྲ་ཛྭ་ལ་མཱ་ལ་པྲ་བེ་ཤ་མ་ཧཱ་ཀྲོ་དྷ་ཨག་ནི་ཛྭཱ་ལ་ཡ་
སརྦ་ར་བྷི་ཥ་ཛ་ཛི། ཨོྃ་བཛྲ་དྷྭ་ཛ་ཨ་གྲ་ཀྲེ་ཡུ་རི་མ་ཧཱ་ཀྲོ་དྷི་དེ་ཧི་སརྦ་ཛི། ཨོྃ་བཛྲ་ཨཊྚཊྚ་ཧ་སི་ནི་ཧཱ་ས་མ་ཡཱཊྚཊྚ་ཧ་ར་ཧ་ར་ཛི། ཡི་གེ་ཛི་ནི་ཤིན་དུ་བརྟན་པར་གནས། །སྙིང་པོ་མཆོག་ཏུ་ཤིན་དུ་གྱུར་པ་གསུངས། །རིན་ཆེན་
<pb id="91.287a"/>
དབང་ཕྱུག་དམ་པ་དེ་ཡིས་ནི། །སྙིང་པོ་བསྐུལ་བར་བྱེད་པའི་མཆོག་དག་གསུངས། །སྙིང་པོ་མཆོག་གསུངས་རྨད་བྱུང་གསུངས་པར་གྱུར། །འོད་དཔག་མེད་དེ་བུད་མེད་གཟུགས་གྱུར་པ། །རྡོ་རྗེ་བཙུན་མོ་དམ་པ་འབྱུང་བའི་མཆོག །
སྙིང་པོ་བཞི་པོ་དག་ནི་གསུངས་པར་གྱུར། །ཨོྃ་བཛྲ་ཤུད་དྷི་ཧ་ན་དུཥྚི་དྷི། ཨོྃ་ཏཱིཀྵྞ་ཀྲོ་དྷ་ཙྪིན་ད་ན་སརྦ་དྷི་རི། བཛྲ་ཧེ་ཏུ་མ་ཧཱ་ཀྲོ་དྷ་པྲ་བེ་ཤ་ཡ་སརྦ་དྷི། ཨོྃ་བཛྲ་ཛི་ཧྭཱ་མ་ཧཱ་ཀྲོ་དྷ་བྷཱ་ཥི་པ་ཙ་ཨུང་ག་ར་ཡ་དྷི། །སྙིང་པོ་རིགས་མཆོག་བརྟན་པ་
གསུངས་པར་གྱུར། །པད་མའི་དཀྱིལ་འཁོར་དབང་དང་ལྡན་པ་མཆོག །འོད་དཔག་མེད་པའི་གསང་མཆོག་བསྟན་པ་སྟེ། །སྙིང་པོ་བསྐུལ་བའི་མཆོག་ནི་གསུངས་པར་གྱུར། །ཎི། དགའ་བ་ཆེན་པོས་མཚན་མ་དག་ཀྱང་ཕྱུང་། །དོན་
ཇོམ་ཡོད་གྲུབ་པ་བུད་མེད་གཟུགས་གྱུར་པས། །ལས་ལ་ཤིན་དུ་སྐུལ་བ་དང་ལྡན་ཏེ། །འཁོར་གྱི་སྲིང་མོ་དག་ནི་བཞི་པོ་གསུངས། །ཨོྃ་སརྦ་མུ་ཁེ་ཀརྨ་བཛྲི་ནི་མ་ཧཱ་ཀྲོ་དྷ་ཀུ་རུ་སརྦ་ཎི། ཨོྃ་བཛྲ་ཀ་བ་ཙཀྲ་ཀྲོ་དྷི་རཀྵ་མ་ཎི། ཨོྃ་བཛྲ་
ཀྲོ་དྷེ་མ་ཧཱ་ཡཀྵི་ཎི་བཛྲེ་དྃཥྚཱ་ཀ་རཱ་ལི་བི་ལཱ་ས་སརྦ་ཎི། ཨོྃ་བཛྲ་མུཥྚི་བཛྲ་ཀྲོ་དྷ་ནི། དེ་ནས་ལས་ཀྱི་དཀྱིལ་འཁོར་སྣ་ཚོགས་དག །མཆོག་ཏུ་གསང་བ་བསྡུས་པ་དགའ་ཆེན་པོ། །དབུས་ཀྱི་གཙོ་བོའི་དཀྱིལ་འཁོར་
སྐུལ་བྱེད་པ། །ལས་ཀྱི་བཙུན་མོའི་སྙིང་པོ་མཆོག་འདི་གསུངས། །ཧཱུྃ། དབུས་ཀྱི་གསང་བ་སྣ་ཚོགས་འབྱུང་འགྱུར་བ། །གཙོ་བོ་འདི་དག་རྣམ་པར་སྣང་མཛད་གསུངས། །ཨོྃ་བཛྲེ་ཤྭ་རཱི་ཧཱུྃ། ཨོྃ་བཛྲ་རཏ་ནེ་ཤྭ་རི་ཧཱུྃ། ཨོྃ་
པད་མ་ཤྭ་རཱི་ཧཱུྃ། ཨོྃ་ཀརྨེ་ཤྭ་རཱི་ཧཱུྃ། རྡོ་རྗེ་རྒྱལ་མོ་དང་བཅས་བསྐུལ་བ་ལས་བྱུང་གང་ཡིན་པ། །རྡོ་རྗེ་བཙུན་མོ་རྣལ་འབྱོར་བཞི་ཡིས་དབུས་ཀྱི་དབང་ཕྱུག་ཉིད་དུ་གནས། །རྡོ་རྗེ་རིན་ཆེན་ཆོས་ལྡན་བཙུན་མོ་ཡན་ལག་མཛེས་
པ་དང་ལྡན་པ། །འདི་ནི་གསང་བའི་ཚོགས་ལས་གཞན་དུ་རྣལ་འབྱོར་མཆོག་ནི་འགའ་ཡང་མེད། །རྡོ་རྗེ་སེམས་དཔའ་མཆོག་ཏུ་འཇིགས་མི་མངའ། །དེ་ནི་རང་གི་འཁོར་ཚོགས་དབུས་ན་བཞུགས། །དེས་ནི་
<pb id="91.287b"/>
བརྩེ་དང་ཕན་པའི་སེམས་ཀྱིས་ནི། །རྡོ་རྗེ་གསང་བའི་དཀྱིལ་འཁོར་མཆོག་གསུངས་གྱུར། །དེ་ནས་འཁོར་ལོའི་གྲོང་ཁྱེར་བསྟན་བྱས་ནས། །ཁམས་གསུམ་རྣམ་པར་རྒྱལ་བའི་བདག་ཉིད་དེས། །རྡོ་རྗེ་རྣལ་འབྱོར་དབང་
ཕྱུག་བཙུན་མོ་ཡི། །དཀྱིལ་འཁོར་གསང་བའི་རྣལ་འབྱོར་ཡང་དག་བྲི། །གྲོང་ཁྱེར་རྣམ་པ་གཉིས་སུ་ཡང་དག་བྲི། །འཁོར་ལོ་རྣམ་པ་གཉིས་སུ་སྦྱར་བར་བྱ། །དེ་བཞིན་གྲོང་ཁྱེར་འདི་རུ་ཡང་དག་འོང་བ་དང་། །ཡང་ན་
ཇི་ལྟར་འདོད་བཞིན་ཡང་དག་བྲི། །དེ་ཡང་ཕྱག་རྒྱ་དག་གི་ཚོགས་དང་བཅས། །བསྒོམ་པར་འོས་པ་རྡོ་རྗེ་ཡང་དག་བྲི། །ཡང་ན་གསང་བའི་ཆོས་ཀྱིས་མཆོད་གྱུར་པ། །ད་ནི་གཟུགས་དང་ལྡན་པ་ཡང་དག་བྲི། །དབུས་ཀྱི་རིམ་
པར་རྡོ་རྗེ་སེམས་དཔའ་བཞུགས། །ཞགས་པ་དང་ལྡན་འཁོར་གྱི་ཕྱག་རྒྱ་བཅས། །རྡོ་རྗེ་འབར་བ་ནོར་བུ་པད་མ་ལས། །འབར་བའི་དང་བཅས་མེ་དང་ལྡན་པར་གཞག །ཤར་གྱི་དཀྱིལ་འཁོར་འཁོར་ལོ་ལྔ་ཡི་བདག་
ཉིད་ཆེ། །རྡོ་རྗེའི་དཀྱིལ་འཁོར་གང་དུ་མི་བསྐྱོད་གཙོ། །རྡོ་རྗེའི་ཕྱག་རྒྱ་ཆེ་དང་རོལ་པར་གྱུར། །དབང་ཕྱུག་ཆེན་པོ་རྩེ་གསུམ་ལྡན་ནོན་མཆོག །དེ་ནས་ཕྱོགས་བཞིའི་གནས་དག་དང་། །རྡོ་རྗེ་ལྕགས་ཀྱུ་མདའ་དང་དགའ་བ་དག །འབར་
བའི་མེ་ཡི་འོད་ཟེར་ཡང་དག་ལྡན། །འབར་བའི་དབུས་ན་གནས་པའི་ཕྱག་རྒྱ་མངའ། །དེ་ནི་རིན་ཆེན་རིགས་ན་ཡིད་འོང་བ། །རྡོ་རྗེའི་དབུས་ན་རྡོ་རྗེ་རིན་ཆེན་བཞུགས། །དེ་ནས་ཕྱོགས་བཞིའི་གནས་དག་ཏུ། །རིན་ཆེན་གཟི་བརྗིད་
རྒྱལ་མཚན་བཞད་ཕྱག་རྒྱ། །དེ་བཞིན་པད་མའི་རིགས་ནི་ཡིད་འོང་ལ། །རྡོ་རྗེ་པད་དེ་པད་མའི་ཕྱག་རྒྱ་སྟེ། །དེ་ནས་ཕྱོགས་བཞིའི་མཚམས་དག་ཏུ། །པད་མའི་རལ་གྲི་འཁོར་ལོ་དེ་བཞིན་སྨྲ། །དེ་བཞིན་ལས་ཀྱིས་བྱས་པའི་
རིགས་དེ་ལས། །རྡོ་རྗེ་རྣོན་པོ་མེ་ཆེན་དང་ལྡན་པ། །དེ་ཡི་ཕྱོགས་བཞིའི་མཚམས་ནི་བརྟན་པ་རུ། །ལས་དང་གནོད་སྦྱིན་བསྲུང་བ་ཁུ་ཚུར་རྣམས། །དེ་ལས་རྒྱ་ཆེར་གཟུགས་ཀྱི་ཚོགས་དག་ལ། །རྡོ་རྗེ་བཙུན་མོའི་མཆོག་
<pb id="91.288a"/>
དྲག་མཁའ་འགྲོ་མ། །འབར་བའི་མཆེ་བ་ཆེན་པོ་འཇིགས་རུང་མ། །དབུས་ན་རྡོ་རྗེ་ཉི་མ་འབར་བ་ལྡན། །ས་དག་བསྲུང་བའི་ཆོ་གར་བཅས། །རྒྱ་ཆེར་གཞུང་མཆོག་རྟག་ཏུ་བལྟ་བར་བྱ། །སྦྱང་དང་དབབ་པའི་ལས་རྣམས་
ཐམས་ཅད་ནི། །ཡན་ལག་མཆོག་ལྡན་དམ་པ་ལས་གཟུང་བྱ། །དེ་ནས་ཕྱག་རྒྱའི་ཕྱག་རྒྱའི་ཡན་ལག་བསླབ། །མཆོད་པའི་ཕྱག་རྒྱས་མཆོད་པའི་ཕྱག་རྒྱར་བརྗོད། །དེ་ནས་སྒོ་དང་མཚམས་བཅས་དཀྱིལ་འཁོར་དུ། །བཙུན་མོ་དག་བོས་
གནམ་ལྕགས་གནོད་སྦྱིན་མཆོག །དེ་ནས་སྒོར་འཇུག་པ་ཡི་ཚོགས་ལ་ནི། །བཛྲ་ཛཿཛཿ། དགུག་པའི་ཕེག་རྡོབ་སྤྲིན་ནི་རྒྱ་ཆེ་བ། །བཛྲ་ཧཱུྃ་ཧཱུྃ། དེ་བཞིན་འཆིང་བའི་ཆོས་ནི་སྟེར་བྱེད་པ། །བཛྲ་བྃ་བྃ། དེ་ནས་ཡེ་ཤེས་ཆོས་ཉིད་སྣ་ཚོགས་
པ། །བཛྲ་ཨཿཨཿ། དེ་ནས་གསང་བའི་སྒེགས་པ་དང་བཅས་མཆོད། །བཛྲ་ཧཱུྃ་ཁྃ། དེ་ནས་ཡན་ལག་ཕྲེང་བ་སྣ་ཚོགས་ལྡན། །བཛྲ་ཧཱུྃ་གྷུྃ། དེ་ནས་གླུ་བླང་བ་དང་རོལ་མོ་དག །བཛྲ་ཧཱུྃ་ཏྃ། དེ་བཞིན་གཞན་དག་དཀྱིལ་འཁོར་དབང་
ཕྱུག་མཆོག །བཛྲ་ཧཱུྃ་སྟེ། དེ་ནས་ཕྱི་རོལ་མེ་ཏོག་རྒྱ་ཆེན་པོ། །བཛྲ་ཏི་ཏེ། དེ་བཞིན་རོལ་ཆ་སྟོང་ཕྲག་དག་བརྡུངས་པ། །བཛྲ་ཊྃ་ཏ། སྤོས་དང་དྲི་ལྡན་རོལ་མོ་དག་བྲི་བ། །བཛྲ་དྷཱ་ཏུ། དེ་ནས་འོད་ཟེར་སྣང་བ་རབ་ཏུ་སྤྲོ། །བཛྲ་ཊོ་དྷ། དེ་ནས་
རྡོ་རྗེ་ལྕགས་ཀྱུའི་ཚོགས་ཀྱིས་དགུག་པར་བྱ། །དགའ་བས་མཉེས་བྱ་རྡོ་རྗེ་ཡང་དག་ལྡན། །ཨོྃ་སིད་དྷི་ཡ་བཛྲ། ཨཱ་ན་ཡ་བཛྲ། དེ་ནས་ཆགས་པའི་ས་ནི་འདོད་ཆགས་པ། །རཱ་ག་ཡ་བཛྲ་ཨ་ཧི་བཛྲ། དེ་བཞིན་ཉི་མ་
ལ་ལྟ་བ། །ཛྭཱ་ལ་ཡ་བཛྲ། རྒྱལ་མཚན་གྱི་ནི་དེ་ཧི་བཛྲ། བཞད་པ་ཡི་ནི་ཧཱ་ས་བཛྲ། དེ་བཞིན་རྗེས་སུ་ཆགས་པ་ནི་ཀཱ་མ་ཡ་བཛྲ། རལ་གྲི་གཟུང་བར་བྱ་བ་ནི། །ཙྪེ་ད་ཡ་བཛྲ། གཞན་ཡང་བསྐོར་བ་ཡི་ནི། བྷ་མ་ཡ་བཛྲ། དེ་ནས་ཚིག་
གི་ཚོགས་དབྱུང་བ་བྲུ་ཧི་བཛྲ། ལས་ཀྱི་མཆོད་པའི་དཀྱིལ་འཁོར་བརྟན་པའི་ཚོགས་ནི་ཏྱི་བཛྲ། དེ་ནས་ཆོ་གའི་ཆའི་ནི་རཀྵ་བཛྲ། དེ་བཞིན་དུ་བཟའ་བའི་ནི་ཁཱ་ཧི་བཛྲ། ཡིད་འོང་ལུས་ནི་བརྟན་པར་བཅིང་བར་བྱ། །བན་དྷ་
<pb id="91.288b"/>
ཡ་བཛྲ། དེ་ནས་ཡེ་ཤེས་ཀྱི་ནི་དེ་བཞིན་བརྐྱང་། །དེ་ནས་ཁྲོས་པའི་ཡིད་ཀྱིས་བསྐུལ་བར་བྱ། །སོ་དག་གིས་ནི་མ་མཆུ་བསྡམ་པར་བྱ། །དེ་བཞིན་མིག་དག་ཀྱང་ནི་བཙུམ་པར་བྱ། །དེ་ནས་ཁྲོ་བོའི་ཏིང་འཛིན་རབ་ཏུ་བསྒོམ། །གསང་བའི་ཕྱག་རྒྱ་དག་གིས་བདུད་བཞི་བཅོམ། །དེ་ནས་རྡོ་རྗེའི་
ཚིག་གི་སྙིང་པོ་བརྗོད། །ཕྱག་རྒྱའི་ཚོགས་ནི་རྣམ་པ་སྣ་ཚོགས་བསླབ། །ལུས་ཀྱི་ཕྱག་རྒྱའི་ཚོགས་དག་ནི། །ཐེག་པ་ཆེན་པོ་མངོན་བསྡུས་ལས། །རྡོ་རྗེ་སེམས་དཔའི་བཀའ་བཞིན་དུ། །རྒྱས་པ་རུ་ནི་ཡོངས་སུ་བརྗོད། །གསང་བ་མཆོག་རྫོགས་སོ།།  །།<head n="2" t="དབང་པོ་བསླབ་པ་རྣམ་པར་རོལ་པ།" type="lewu" zh="84.718"/>དེ་ནས་རྒྱལ་པོ་རྡོ་རྗེ་འཛིན། །
ཀུན་མཆོག་གནས་ཀྱི་དབང་ཕྱུག་ནི། །རྡོ་རྗེ་ཕྲ་མོ་ལ་བཞུགས་ནས། །རྡོ་རྗེ་ཕྲ་མོ་བརྗོད་པར་གྱུར། །ཨོྃ་སརྦ་ཏ་ཐཱ་ག་ཏ་སུྰཀྵྨ་བཛྲ་ཀྲོ་དྷ་ཀྲ་མ་ཧཱུྃ་ཕཊ། བདག་ཉིད་སངས་རྒྱས་གཟུགས་སུ་ནི། །ཕན་པའི་དོན་དུ་རྣམ་བསམ་བྱ། །རྡོ་རྗེ་ཕྲ་མོ་འདི་ཡིས་ནི། །སེམས་ནི་ཞི་བ་ཉིད་དུ་གྱུར། །ཨོྃ་སུྰཀྵྨ་
བཛྲ་ཀྲོ་དྷ་ཀྲ་མ་ཧཱུྃ། རྡོ་རྗེ་རིག་པ་མཆོག་རྒྱལ་པོ། །བདག་ཉིད་ཡོངས་སུ་བསྒོམ་པར་བྱ། །རྡོ་རྗེ་ཕྲ་མོ་འདི་ཡིས་ནི། །རང་སེམས་སྐད་ཅིག་གིས་འདུལ་འགྱུར། །ཨོྃ་སུྰཀྵྨ་བཛྲ་རཏ་ན་བཛྲ་ཀྲོ་དྷ་ཀྲ་མ་ཀ་ཧཱུྃ་ཕཊ། རྡོ་རྗེ་རིན་ཆེན་རང་བདག་ཉིད། །མཁས་པ་ཡིས་ནི་
བསྒོམ་པར་བྱ། །སངས་རྒྱས་ཆོས་ནི་མྱུར་ཐོབ་ཅིང་། །རིན་ཆེན་ཀུན་མཆོག་གཙོ་བོར་འགྱུར། །ཨོྃ་སུྰཀྵྨ་བཛྲ་དྷརྨ་ཀྲོ་དྷ་ཀྲ་མ་ཧཱུྃ་ཕཊ། བདག་ཉིད་དག་ནི་རྡོ་རྗེ་ཆོས། །གཟོད་ནས་དག་པ་རྣམ་པར་བསྒོམ། །གསུང་གི་ཕྱག་རྒྱ་འདི་
ཡིས་ནི། །རྡོ་རྗེ་ཆོས་དང་མཚུངས་པར་འགྱུར། །ཨོྃ་སུྰཀྵྨ་བཛྲ་ཀརྨ་ཀྲོ་དྷ་ཀྲ་མ་ཧཱུྃ་ཕཊ། བདག་ཉིད་རྡོ་རྗེ་ལས་སུ་ནི། །ཡང་དང་ཡང་དུ་བསྒོམ་བྱ་ཞིང་། །རྡོ་རྗེ་སྔགས་ཀྱིས་བསྐུལ་ནས་ནི། །རྡོ་རྗེ་ལས་དང་མཚུངས་པར་འགྱུར། །
དབང་བསྐུར་བ་ཡི་སེམས་དཔའ་ཆེ། །འཁོར་ལོས་སྒྱུར་བ་བཞི་པོ་རུ། །རྟག་ཏུ་བདག་ཉིད་བསྒོམ་བྱས་ན། །དབང་བསྐུར་བ་ཡང་ཐོབ་པར་འགྱུར། །ཧཱུྃ་ཨོྃ་སུྰཀྵྨ་ཛྙཱ་ཀྲོ་དྷ་ཧཱུྃ་ཕཊ། རྡོ་རྗེ་རྒྱལ་པོ་རང་བདག་ཉིད། །རྣམ་པར་བསྒོམས་
ན་རེངས་པར་འགྱུར། །སྙིང་པོ་འདི་དག་ཉིད་ཀྱིས་ནི། །སངས་རྒྱས་ཐམས་ཅད་ཀུན་དུ་དགུག །ཨོྃ་སཱུཀྵྨ་བཛྲ་ཨྃ་ཀུ་ཤ་ཨཱ་ཀར་ཥ་ཡ་མ་ཧཱ་ཀྲོ་དྷ་ཧཱུྃ་ཕཊ། མདའ་འགེངས་པ་ཡི་སྦྱོར་བ་ཡིས། །རྡོ་རྗེ་ཆགས་པ་བསྒོམ་པར་
<pb id="91.289a"/>
བྱ། །སྙིང་པོ་འདི་དག་ཉིད་ཀྱི་ནི། །སངས་རྒྱས་ཐམས་ཅད་རྗེས་ཆགས་པ། །ཨོྃ་སུྰཀྵྨ་བཛྲ་ཀྲོ་དྷ་ཨ་ནུ་རཱ་ག་ཡ་ཧཱུྃ་ཕཊ། སངས་རྒྱས་ཐམས་ཅད་མཉེས་བྱས་ཤིང་། །བདག་ཉིད་ཀྱང་ནི་རྣམ་པར་བསྒོམ། །རྡོ་རྗེ་དགའ་བ་བདག་ཉིད་དེ། །རྡོ་རྗེ་
དངོས་གྲུབ་ཐོབ་པར་འགྱུར། །ཨོྃ་སཱུཀྵྨ་བཛྲ་དུཥྣི་ཀྲོ་དྷ་ཧཱུྃ་ཕཊ། རྡོ་རྗེ་རིན་ཆེན་རྒྱལ་པོ་ང་། །དབང་བསྐུར་བ་ནི་བརྟན་པའི་མཆོག །རྡོ་རྗེ་སྔགས་ཀྱིས་བསྐུལ་བྱས་ནས། །རྡོ་རྗེ་རིན་ཆེན་མཚུངས་པར་འགྱུར། །ཨོྃ་སུྰཀྵྨ་བཛྲ་བྷྲྀ་ཀུ་ཊཱི་ཀྲོ་དྷ་ཧ་ར་ཧ་ར་ཧཱུྃ་ཕཊ། 
རྡོ་རྗེ་གཟི་བརྗིད་ཏིང་འཛིན་གྱིས། །རྟག་ཏུ་བདག་ཉིད་འབར་བར་བྱ། །ཕྱོགས་རྣམས་ཀུན་དུ་ཡོངས་སྤྲོས་ནས། །རྡོ་རྗེ་སྔགས་ནི་རབ་ཏུ་བསྐུལ། །ཨོྃ་སུྰཀྵྨ་ཛྭཱ་ལ་མཎ་ཌ་ལ་ཀྲོ་དྷ་སཱུརྱ་ཛྭ་ལ་ཧཱུྃ་ཕཊ། སྦྱིན་པ་རིན་ཆེན་རྒྱལ་མཚན་དུ། །རྟག་ཏུ་བདག་
ཉིད་རྣམ་པར་བསམ། །སེམས་ཅན་ཐམས་ཅད་དག་བྱ་ཞིང་། །རྡོ་རྗེ་སྔགས་ནི་རབ་བསྐུལ་ཞིང་། །ཨོྃ་སུྰཀྵྨ་བཛྲ་དྷྭ་ཛ་ཀྲོ་དྷ་ཡ་ཤོ་དྷ་སརྦ་ཨཱཿཧཱུྃ་མེ་པྲ་ཡཙྪ་ཧཱུྃ་ཕཊ། ཆོས་ཆེན་པོ་ཡི་བཞད་པ་བཞད། །རྡོ་རྗེ་བཞད་པ་བདག་བརྟན་པའི། །རྡོ་རྗེ་སྔགས་ཀྱིས་བསྐུལ་བྱ་ཞིང་། །
བདག་ཉིད་ཁོ་ན་ཆོས་ཀྱི་གསུང་། །ཨོྃ་སུྰཀྵྨ་བཛྲ་ཧ་ས་ཀྲོ་དྷ་ཧ་ཧ་ཧཱུྃ་ཕཊ་ཧ་ཧ། གཟོད་ནས་ཞི་བ་སྐྱེ་བ་མེད། །ཆོས་རྣམས་ཐམས་ཅད་རྣམ་དག་པ། །བདག་ཉིད་རྡོ་རྗེ་ཆོས་རྒྱལ་པོ། །རྡོ་རྗེ་ཚིག་གིས་ལན་གཅིག་བརྗོད། །ཨོྃ་
སུྰཀྵྨ་བཛྲ་ཀྲོ་དྷ་ཡ་ཤོ་དྷ་ཧཱུྃ་ཕཊ། ཤུགས་ཅན་རལ་གྲི་དག་གི་ཚོགས། །རྡོ་རྗེ་རྣོན་པོ་ཤིན་དུ་བརྟན། །ཨོྃ་སུྰཀྵྨ་བཛྲ་ཙྪེ་ད་ཀྲོ་དྷ་ཙྪིན་དྷ་ཙྪིན་དྷ་ཧཱུྃ་ཕཊ། ཆོས་ཀྱི་འཁོར་ལོ་བསྐོར་བྱས་ནས། །རྡོ་རྗེ་འཁོར་ལོ་དང་མཚུངས་འགྱུར། །ཨོྃ་
སུྰཀྵྨ་བཛྲ་ཀྲོ་དྷ་མ་ཧཱྃ་ཙཀྲ་ཙྪིན་ད་པ་ཧཱ་ཨི་ཤྭ་རི། པྲ་བེ་ཤ་ཧྲྀ་ད་ཡྃ་ཙྪིན་ད་ཧཱུྃ་ཕཊ། ད་ནི་རྗོད་བྱེད་བརྗོད་བྱ་མིན། །བདག་ནི་རྡོ་རྗེ་སྨྲ་བ་བརྟན། །ཆོས་འདོད་པ་ཉིད་བརྟན་བྱས་ནས། །རྡོ་རྗེ་སྨྲ་བ་ཐོབ་པར་འགྱུར། །ཨོྃ་སུྰཀྵྨ་བཛྲ་ཧཱུྃ་ཀཱ་ར་ཀྲོདྷ་
ཧ་ར་པ་ཙ་ཡ་ཝ་མུ་དྲེ་ཎ་ཧཱུྃ་ཕཊ། སངས་རྒྱས་ཐམས་ཅད་མཆོད་བྱ་ཞིང་། །རྡོ་རྗེ་ལས་ནི་བརྟན་པར་བརྟག །རྡོ་རྗེ་ཚིག་གིས་ཆོས་བཤད་ན། །རྡོ་རྗེ་ལས་ནི་ཐོབ་པར་འགྱུར། །ཨོྃ་སུྰཀྵྨ་བཛྲ་ཀརྨ་སརྦ་ཀཱརྱ་ཧྲྀ་ད་ཡ་ཧཱུྃ།
<pb id="91.289b"/>
བདག་ནི་རྒྱལ་པོ་བྱམས་པ་ཆེ། །རྡོ་རྗེ་བསྲུང་བ་བསྟན་པའི་བདག །རྟག་ཏུ་བདག་ཉིད་བསྒོམ་བྱས་ནས། །ངན་འགྲོ་ཐམས་ཅད་ཉམས་པར་འགྱུར། །ཨོྃ་སུྰཀྵྨ་བཛྲ་ཀ་བ་ཙ་ཀྲོ་དྷ་རཀྵ་ཧཱུྃ་ཕཊ། སྡིག་པ་ཐམས་ཅད་
བཟའ་བྱ་ཞིང་། །རྡོ་རྗེ་བསྲུང་བ་བསྒོམ་པར་བྱ། །རྡོ་རྗེ་སྔགས་ནི་བསྐུལ་བྱས་ན། །རྡོ་རྗེ་ཉོན་མོངས་ཐམས་ཅད་འཇོམས། །ཨོྃ་སུྰཀྵྨ་བཛྲ་ཡཀྵ་ཧ་ར་བྷཀྵ་སརྦ་དུཥྚ་བཛྲ་ཡཀྵ་ཧཱུྃ་ཕཊ། རྡོ་རྗེ་ཁུ་ཚུར་རྒྱལ་པོ་བདག །བྱང་ཆུབ་སེམས་
ནི་རྗེས་སུ་དྲན། །བགེགས་རྣམས་ཐམས་ཅད་བཅིང་བྱས་ན། །རྡོ་རྗེ་ཁུ་ཚུར་དང་མཚུངས་འགྱུར། །ཨོྃ་སུྰཀྵྨ་བཛྲ་མུཥྚི་བན་དྷ་བན་དྷ་ཧཱུྃ་ཕཊ། སྣ་ཡི་རྩེ་མོའི་སེམས་དེ་ནི། །བརྟན་པར་བྱས་ནས་ཡང་དག་བརྩམ། །ཡི་གེ་
ཧཱུྃ་ཉིད་སྦྱོར་བྱས་ནས། །ཉོན་མོངས་ཐམས་ཅད་རྣམ་ཉམས་འགྱུར། །ཧཱུྃ། དང་པོ་སྙིང་ག་སྣ་རྩེ་རུ། །བརྟན་པར་བྱས་ནས་དེ་རང་བཞིན། །མཚན་མ་དེ་ནི་སྤྲོ་བྱས་ན། །ནད་སོགས་དགྲ་ནི་འཇིག་པར་འགྱུར། །ནཱ་ཤ་ཡ་བཛྲཱི་ཧཱུྃ། 
སེམས་དེ་བརྟན་པར་བྱས་ནས་ཀྱང་། །རྣལ་འབྱོར་འཛིན་པས་སྤྲོ་བྱ་ཞིང་། །ཤེས་རབ་ཅན་གྱིས་ཁྲོ་བདག་བརྩམ། །གནས་ངན་དག་ནི་ངེས་པར་འཇིག །བི་ནཱ་ཤ་ཡ་སརྦ་བཛྲ་ཧཱུྃ། རྣལ་འབྱོར་རིག་པས་ཇི་སྲིད་འདོད། །མཚན་
མ་དེ་ནི་བསྡུ་བྱས་ན། །མ་ལུས་སྡིག་པ་ཐམས་ཅད་ནི། །ཉམས་ཤིང་འབྱུང་བར་མི་འགྱུར་རོ། །ཨོྃ་སུྰཀྵྨ་བཛྲ་པྲ་ཏྱ་ཤཱི་གྷྲྃ་ཧཱུྃ། གསལ་བར་ཕྱོགས་རྣམས་མ་ལུས་པར། །སེམས་ཅན་ཀུན་ལ་བྱམས་པ་སྤྲོ། །ཇི་སྲིད་རྡོ་རྗེ་སྤྲོ་
བྱས་པ། །དེ་སྲིད་སེམས་ཅན་བདེ་བར་འགྱུར། །བྷེ་ར་བཛྲ་ཀྲོ་དྷ་ཧཱུྃ་ཕཊ། ཀྱེ་མའོ་མགོན་མེད་སེམས་ཅན་འདི། །འཇིགས་པ་ལས་ནི་སྐྱོབ་པ་དག །སྙིང་རྗེའི་སེམས་དེ་སྤྲོ་བར་བྱ། །རྡོ་རྗེ་ཡེ་ཤེས་ཐོབ་པར་འགྱུར། །ཀཱ་རུ་ཎཱ་བཛྲ་
ཀྲོ་དྷ་ཧཱུྃ་ཕཊ། དེ་བཞིན་གཤེགས་པ་ཀུན་སྙིང་པོ། །སེམས་ཅན་ཐམས་ཅད་གཟོད་ནས་དག །ཨེ་མའོ་བདེ་བ་ཨེ་མའོ་ཆོས། །ཕྱོགས་རྣམས་ཀུན་དུ་ཡོངས་སུ་སྤྲོ། །ཧཱུྃ་ཀཱ་ར་བི་ཤུད་དྷ་ཧཱུྃ་ཕཊ། །འཁོར་བའི་སེམས་ཅན་ལ་
<pb id="91.290a"/>
དམིགས་ནས། །བདེ་བ་དང་བཅས་བཏང་སྙོམས་བྱ། །བཏང་སྙོམས་སྦྱོར་བ་འདི་ཡིས་ནི། །སེམས་ཅན་རྣམས་ལ་ཡོངས་སུ་སྤྲོ། །ཨོྃ་བི་ཤོ་དྷ་ཡ་བཛྲ་ཀྲོ་དྷ་ཧཱུྃ་ཕཊ། རྡོ་རྗེའི་གཟུགས་ནི་ཡང་དག་བྲིས། །གང་གི་སྟེང་དུ་ངེས་
བཞག་པ། །དེ་ཉིད་ཀྱིས་ནི་དྲི་མའི་ཚོགས། །ཐམས་ཅད་རྣལ་འབྱོར་པ་ཡིས་འཇོམས། །ཧཱུྃ་བཛྲ་པྲ་བརྟ། གང་ལ་བྱང་ཆུབ་སེམས་ཉིད་ནི། །རྗེས་སུ་དྲན་པས་རབ་ཕབ་ན། །སེམས་ཅན་དེ་ཡིས་སངས་རྒྱས་ཀྱི། །བྱང་ཆུབ་ཉིད་ནི་ཐོབ་པར་
འགྱུར། །ཧཱུྃ་བོ་དྷི་སཏྭ་པྲ་བརྟ། ཕྱག་ན་རྡོ་རྗེས་དྲན་ནས། །དག་པའི་ཆོས་ཉིད་ཕབ་བྱས་ནས། །སེམས་ཅན་དེ་ཡིས་བདེ་བ་ནི། །དམ་པའི་ཐོབ་འགྱུར་ཐེ་ཚོམ་མེད། །ཧཱུྃ་བཛྲ་དྷཱ་ར་པྲ་བརྟ། རྣམ་པའི་མཆོག་རྣམས་ཀུན་ལྡན་པ། །སངས་རྒྱས་གཟུགས་
ནི་རྣམ་པར་བསྒོམ། །སངས་རྒྱས་ཆོས་རྣམས་ཕམ་བྱས་ན། །འཇིགས་པ་ངེས་པར་འབྱུང་མི་འགྱུར། །ཧཱུྃ་བུད་དྷ་པྲ་བརྟ། ཟླ་བ་རྡོ་རྗེ་རང་བཞིན་དངོས། །བསྐྱེད་པ་བཞིན་དུ་བསྒོམ་བྱས་ན། །བློ་བཟང་ཟླ་བ་རྡོ་རྗེ་མཚུངས། །མྱུར་དུ་མཁའ་ལ་
འགྲོ་བར་འགྱུར། །བུད་དྷ་པྲ་བརྟ་ཡ་ཧཱུྃ། ཟླ་བའི་དབུས་སུ་རང་བདག་ཉིད། །བསྒོམ་ཞིང་གང་ལ་ཕབ་བྱས་པ། །སེམས་ཅན་དེ་རྣམས་མི་ལྡོག་པར། །འགྱུར་བ་རུ་ནི་ཐེ་ཚོམ་མེད། །སཏྭ་པྲ་བརྟ་ཡ་ཧཱུྃ། ཕྱག་ན་རྡོ་རྗེ་རང་བདག་ཉིད། །མཁས་པ་ཡིས་ནི་བསྒོམ་
བྱ་ཞིང་། །གང་དུ་ཕབ་པའི་གནས་དེ་ནི། །དཔལ་དང་བདེ་བ་འཕེལ་བར་འགྱུར། །མྱུར་བ་ཉིད་དུ་ཐེ་ཚོམ་མེད། །བཛྲ་སཏྭ་པྲ་བརྟ་ཡ་ཧཱུྃ། སངས་རྒྱས་གཟུགས་སུ་རང་བདག་ཉིད། །མཉམ་པར་བཞག་པས་བསྒོམ་བྱ་ཞིང་། །རྡོ་རྗེ་དེ་ནི་གར་ཕབ་པ། །རྫུ་འཕྲུལ་རྒྱ་
ནི་ཆེན་པོར་གྱུར། །བུད་དྷ་པྲ་བརྟ་ཡ་ཧཱུྃ། རྡོ་རྗེ་ཁྲོ་བོ་སྙོམས་འཇུག་པས། །རང་གི་ལུས་ནི་རབ་བསྐོར་བ། །གང་གི་མིང་གིས་བྱས་པ་དེ། །ཐེ་ཚོམ་མེད་པར་བྱང་ཆུབ་ཐོབ། །ཨོྃ་བཛྲ་བ་ལི་ཏ་ཀྲོ་དྷ་མཱ་ར་ཡ་ཧཱུྃ། དབུགས་ནི་དབྱུང་དང་རྔུབ་པ་ལ། །ཡི་གེ་ཧཱུྃ་ནི་རབ་སྦྱོར་ཞིང་། །རྡོ་རྗེ་
ཁྲོ་བོ་སྙོམས་འཇུག་པས། །འདོད་ཆགས་ལ་སོགས་ཉེས་པ་གཞོམ། །ཨོྃ་བཛྲ་ཤྭཱ་ས་བི་བཱ་ཏ་ལ་ཧཱུྃ་ཕཊ། རྡོ་རྗེ་ལྟ་བས་བལྟ་བྱ་ཞིང་། །རྡོ་རྗེ་ཁྲོ་བོ་རབ་སྦྱོར་བས། །སེམས་ཅན་གང་ལ་བལྟ་བྱས་ན། །དེ་ནི་འཁོར་བ་ལས་གྲོལ་འགྱུར། །ཨོྃ་བཛྲ་དྲྀཥྚི་བི་ནཱ་ཤ་ཡ་ཧཱུྃ་ཕཊ། ལུས་ངག་
<pb id="91.290b"/>
གི་ནི་བདག་ཉིད་གནས། །རང་སེམས་འགྲོ་བར་འགྱུར་བ་དང་། །བྱང་ཆུབ་སེམས་ནི་རྗེས་དྲན་ན། །དེས་ཀྱང་སངས་རྒྱས་ཉིད་ཐོབ་འགྱུར། །ཧཱུྃ་ཧྲྀ་ད་ཡ་ཨཱ་ཀར་ཥ་ཡ་བཛྲ་ཀྲོ་དྷ་ཧཱུྃ་ཕཊ། རྡོ་རྗེ་རིག་པ་མཆོག་རྒྱལ་པོར། །མཁས་པ་ཡིས་ནི་བདག་ཉིད་བསྒོམ། །འབར་བ་ཡིས་ནི་ཁྱབ་པའི་སྐུ། །
རྡོ་རྗེ་བསྒོམ་པས་འགྲུབ་པར་འགྱུར། །ཧཱུྃ་གསང་བའི་བདག་པོ་ཀུན་གྱི་སྙིང་པོའི་སྔགས་ནི་གསུངས་པར་འགྱུར། །དེ་ནས་རྡོ་རྗེ་འཆང་བས་རྣལ་འབྱོར་དབང་པོ་རྟོག་པར་མཛད། །གདུལ་བྱ་མིན་ལ་ཤིན་དུ་འཕྲོག་ཅིང་གདུལ་བྱ་ལ་ཆགས་བློ། །ས་འཛིན་མཆོག་གི་དབང་པོ་བསླབ་པ་རྣམ་
པར་རོལ་པའི། སུྰཀྵྨ་རྫོགས་སོ།།  །།<head n="2" t="གསང་བའི་རྣལ་འབྱོར་གྱི་ཆོ་ག།" type="lewu" zh="84.723"/> གསང་བ་སྐར་མ་ཉི་ཟླ་སྟེ། །རྡོ་རྗེ་དམ་ཚིག་བརྗོད་པར་བྱ། །རྣམ་རྟོག་གིས་བརྟགས་མཛེས་གྱུར་པ། །དེ་ནས་མཆོད་པའི་ཆོ་ག་བཤད། །བདག་ཉིད་སངས་རྒྱས་གཟུགས་དང་ནི། །སངས་རྒྱས་རྣམ་འཕྲུལ་རབ་ཏུ་བསྒོམ། །དང་པོ་སྦྱོར་བྱུང་ཇི་
སྐད་བཤད། །སངས་རྒྱས་ཐམས་ཅད་མཆོད་པར་བྱ། །ཨོྃ་སརྦ་ཏ་ཐཱ་ག་ཏ་བཛྲ་ཀརྨེ་ཤྭ་རི་ཧཱུྃ། །རང་གི་སྙིང་ཁར་བྱང་ཆུབ་སེམས། །སངས་རྒྱས་ཀུན་གྱི་ཚོགས་བསམས་ནས། །མཆོད་པ་ཡི་ནི་མཆོག་འདི་ཡིས། །འདྲེན་པ་ཐམས་ཅད་མཆོད་པ་བྱ། །ཧཱུྃ། དབང་ཕྱུག་ཆེན་པོ་དང་
བཅས་པ། །ལྷ་རྣམས་ཐམས་ཅད་དགུག་བྱ་ཞིང་། །བདག་ཉིད་རྡོ་རྗེ་ཁྲོ་བོ་ཡིས། །ཁྲོ་བོའི་མཆོད་པས་རབ་ཏུ་མཆོད། །ཨོྃ་སརྦ་ཏ་ཐཱ་ག་ཏ་པཱུ་ཛ་ཀརྨ་ས་མ་ཡ་བི་སྟི་བི་སྟཱ་ར་ཏྲཻ་ལོཀྱ་བི་ཛ་ཡེ་ཤྭ་སརྦ་དུཥྚཱ་ན་མ་ཧཱ་ས་མ་ཡ་བཛྲཱི་ཧཱུྃ། ཁྲོ་གཉེར་ཅན་ཀུན་ང་བདག་ཉིད། །ཁྲོ་
བོ་རིན་ཆེན་གྱིས་བསྒོམ་བྱ། །སངས་རྒྱས་ཐམས་ཅད་འཇིགས་བྱ་ཞིང་། །རིན་ཆེན་མཆོད་པས་རབ་ཏུ་མཆོད། །ཨོྃ་སརྦ་ཏ་ཐཱ་ག་ཏ་ཀ་པཱ་ཤ་ས་མ་ཡ། སྥ་ར་ཎ་མ་ཧཱ་པཱུ་ཛཱ་ཨཱ་ཀར་ཥ་ཡ་རྦདྷ་བིསྟཱ་ར་ས་མ་ཡ་ཧཱུྃ། ཆོས་ཀྱི་དབྱིངས་དང་མཚུངས་པར་སྣང་། །རྡོ་རྗེ་
ཆོས་ནི་བརྟན་པ་བདག །ཆོས་ཀྱི་མཆོད་པས་རབ་མཆོད་པས། །སངས་རྒྱས་ཐམས་ཅད་མཆོད་པར་བྱ། །ཨོྃ་སརྦ་ཏ་ཐཱ་ག་ཏ་དྷརྨ་དྷཱ་ཏུ་སྥ་ར་ཎ་མ་ཧཱ་པཱུ་ཛཱ་བི་དྷི་བི་སྟཱ་ར་ས་མ་ཡ་ཧཱུྃ། བདག་ཉིད་རྡོ་རྗེ་ལས་ཉིད་ནས། །སངས་རྒྱས་
ཐམས་ཅད་མཆོད་བྱ་ཞིང་། །ལས་ཀྱི་མཆོད་པས་རབ་ཏུ་མཆོད། །ཨོྃ་སརྦ་ཏ་ཐཱ་ག་ཏ་ལོ་ཀ་དྷཱ་ཏུ་ཛི་བི་ཏ་མ་ཧཱ་ཀརྨ་པཱུ་ཛཱ་བི་དྷི་བི་སྟཱ་ར་ས་མ་ཡེ་ཧཱུྃ། ཕྱག་ན་རྡོ་རྗེ་བདག་རྡོ་རྗེ། །དེ་བཞིན་གཤེགས་རྣམས་
<pb id="91.291a"/>
དགུག་པར་བྱ། །རྡོ་རྗེ་སེམས་དཔའ་རབ་མཆོད་པས། །མཆོད་པ་རུ་ནི་བསྒོམ་པར་བྱ། །ཨོྃ་བཛྲ་སཏྭ་སིད་དྷི་ཛྙཱ་ན་ས་མ་ཡེ་ཧཱུྃ་ཛཿ། རྡོ་རྗེ་ལྕགས་ཀྱུ་བརྟན་པའི་མཆོག །རྟག་ཏུ་བདག་ཉིད་བསྒོམ་པར་བྱ། །བསྒོམ་པ་བསྒྲུབ་པར་བྱ་བའི་ཕྱིར། །སངས་
རྒྱས་ཐམས་ཅད་དགུག་པར་བྱ། །ཨོྃ་བཛྲ་ཨཱ་ཀར་ཥ་ཛྙཱ་ན་ས་མ་ཡ་ཧཱུྃ་ཛ། རྡོ་རྗེ་ཆགས་པ་བདག་ཉིད་དེ། །བཀུག་པ་རྣམས་ནི་མཉེས་པར་བྱ། །རྡོ་རྗེ་ཆགས་པས་རབ་མཆོད་པས། །བསྒྲུབ་པར་བྱ་ཞེས་ཡང་དག་སྦྱར། །ཨོྃ་བཛྲ་ར་ཏི་རཱ་ག་ས་མ་ཡེ་ཧཱུྃ་ཛ། 
རྡོ་རྗེ་ལེགས་པ་རང་བདག་ཉིད། །བསྒོམ་ཞིང་རྒྱལ་བ་མཉེས་པར་བྱ། །རྡོ་རྗེ་ལེགས་པས་རབ་མཆོད་པས། །སངས་རྒྱས་ཐམས་ཅད་དགུག་པར་བྱ། །ཨོྃ་བཛྲ་སཱ་དྷུ་ཀརྨ་ཛྙཱ་ན་ས་མ་ཡེ་ཧཱུྃ་ཛ། རྡོ་རྗེ་རིན་ཆེན་རྒྱལ་པོ་ཆེ། །རང་བདག་ཉིད་ནི་བསྒོམ་
པར་བྱ། །དེ་བཞིན་གཤེགས་རྣམས་དབང་བྱ་ཞིང་། །རིན་ཆེན་ཆར་ནི་ཀུན་དུ་དབབ། །ཨོྃ་བཛྲ་བྷྲྀ་ཀུ་ཊཱི་བ་ཤཱི་ཀུ་རུ་ཧཱུྃ། རྡོ་རྗེ་ཉི་མར་རང་བདག་ཉིད། །འོད་ཟེར་ཕྲེང་བ་དང་ལྡན་བསྒོམ། །སངས་རྒྱས་རྣམས་ནི་དབང་བྱ་ཞིང་། །ཕྱོགས་རྣམས་སུ་ནི་འོད་
ཟེར་སྤྲོ། །ཨོྃ་བཛྲ་སཱུརྱ་མཎ་ཌ་ལ་བ་ཤཱིྃ་ཀུ་རུ་ཧཱུྃ། དེ་བཞིན་གཤེགས་རྣམས་དབང་བྱ་ཞིང་། །བདག་ནི་པད་མའི་རྒྱལ་པོ་ཉིད། །སེམས་ཅན་བསམ་ཀུན་རྫོགས་པར་བྱ། །རིན་ཆེན་རྒྱལ་མཚན་རབ་ཏུ་མཆོད། །ཨོྃ་བཛྲ་དྷྭ་ཛཱ་གྲ་ཀེ་ཡཱུ་རེ་བ་ཤཱིྃ་ཀུ་རུ་ཧཱུྃ། ཧ་ཧ་
ཞེས་དགོད་བཞད་བྱ་ཞིང་། །རྡོ་རྗེ་བཞད་པ་བདག་ཉིད་དེ། །སངས་རྒྱས་ཐམས་ཅད་དབང་དུ་བྱ། །བཞད་པའི་མཆོད་པས་རབ་ཏུ་མཆོད། །ཨོྃ་བཛྲ་ཨཊྚ་ཧཱ་ས་ན་བ་ཤཱིྃ་ཀུ་རུ་ཧཱུྃ། བདག་ནི་པད་མའི་རྒྱལ་པོ་ཉིད། །བཙུན་མོ་བརྟན་པར་རང་བྱུང་བ། །བདག་གིས་སངས་རྒྱས་
རྗེས་ཆགས་བྱ། །འདོད་ལ་ཆགས་པས་རབ་ཏུ་མཆོད། །ཨོྃ་བཛྲ་པད་མ་རཱ་ག་ཡ་ཧཱུྃ། བདག་ནི་རང་ཉིད་རྣོན་པོ་སྟེ། །ཤེས་རབ་ཕ་རོལ་ཕྱིན་པ་བརྟན། །བདག་གིས་ཉོན་མོངས་གཅད་བྱ་ཞིང་། །དེ་བཞིན་གཤེགས་རྣམས་ཆགས་པར་བྱ། །ཨོྃ་བཛྲ་ཏཱིཀྵྞ་རཱ་ག་ཡེ་ཧཱུྃ། ལྷ་མོ་
རྡོ་རྗེ་སྒྲོལ་མ་བདག །ཆོས་ཀྱི་འཁོར་ལོ་རབ་བསྐོར་བ། །བདག་གིས་རྡོ་རྗེ་ཅན་མཉེས་བྱ། །འདོད་ཆགས་བརྟན་པས་རབ་ཏུ་མཆོད། །ཨོྃ་བཛྲ་མཎ་ཌ་ལ་རཱ་ག་རཱ་ག་ཡ་ཧཱུྃ། ནམ་མཁའི་ལྷ་མོ་ཆོས་སྨྲ་བ། །བརྗོད་དུ་མེད་པའི་བདག་ཉིད་བསྟན། །དག་པའི་ཆོས་ལ་དགའ་བྱ་
<pb id="91.291b"/>
ཞིང་། །དེ་བཞིན་གཤེགས་རྣམས་མཉེས་པར་བྱ། །ཨོྃ་བཛྲ་བཱ་ཀ་རཱ་ག་རཱ་ག་ཡ་ཧཱུྃ། བདག་ནི་རང་ཉིད་ལས་ཡིན་ཏེ། །ཕྱོགས་རྣམས་ཀུན་དུ་རབ་ཏུ་གྲགས། །བདག་ནི་ནམ་མཁའི་མཛོད་ཀྱང་ཡིན། །མཆོད་པའི་ཆར་གྱིས་རབ་ཏུ་མཆོད། །ཨོྃ་བཛྲ་ཀརྨ་ས་མ་ཡེ་པཱུ་ཛཱ་ཧཱུྃ། བདག་ནི་རང་
ཉིད་བསྲུང་བ་སྟེ། །སངས་རྒྱས་བྱམས་པ་བརྟན་པ་དག །བདག་གིས་སངས་རྒྱས་མཆོད་པར་བྱ། །ཆོས་ཀྱི་མཆོད་པས་ཀུན་དུ་མཆོད། །ཨོྃ་བཛྲ་ཀ་བ་ཙ་བན་དྷ་རཀྵ་ཧཱུྃ། བདག་གིས་ཉོན་མོངས་བཟའ་བར་བྱ། །རྡོ་རྗེ་གནོད་སྦྱིན་བརྟན་པ་བདག །བདག་གིས་སངས་རྒྱས་མཆོད་པར་བྱ། །
ཆོས་ཀྱི་མཆོད་པ་རབ་ཏུ་མཆོད། །ཨོྃ་བཛྲ་ཡཀྵ་མཱ་ར་ཡ་བཛྲ་དྃཥྚཱ་ཧཱུྃ་ཕཊ། ང་ནི་སངས་རྒྱས་བྱང་ཆུབ་ཡིན། །རྡོ་རྗེ་ཁུ་ཚུར་རང་བདག་ཉིད། །ཕྱིར་མི་ལྡོག་པའི་འཁོར་ལོ་སྟེ། །ལས་ཀྱི་མཆོད་པས་རབ་ཏུ་མཆོད། །ཨོྃ་བཛྲ་ཀརྨ་མུཥྚི་སིད་དྷྱ་སིད་དྷྱ་ཧཱུྃ་ཕཊ། འདི་འདྲའི་སྣ་ཚོགས་མཆོད་
པ་ཀུན། །ཡེ་ཤེས་གསང་སྔགས་རབ་ཐོབ་བྱེད། །མ་ལུས་ལྷ་མོ་སེམས་དཔའ་ཀུན། །རྒྱལ་པོ་ཇི་བཞིན་རབ་སྙིང་ཧཱུྃ། སྒེག་མོ་ཕྲེང་བ་དེ་བཞིན་གླུ། །གར་མ་མེ་ཏོག་སོགས་སྦྱོར་བས། །སེམས་དཔའ་ལ་སོགས་ལྷ་མོ་དག །ཤིན་དུ་བསྲུང་བའི་མཆོད་པའི་མཆོད་པའོ། །
དེ་ནས་ལས་ནི་ཐབས་ཆེན་པོ། །གང་གིས་མྱུར་དུ་རབ་གྲུབ་འགྱུར། །གང་གིས་དགའ་བ་ལ་སྦྱོར་བ། །སྦྱིན་སྲེགས་ལས་ཀྱི་ཆོ་གའོ། །ཇི་ལྟར་སྦྱིན་སྲེག་དངོས་གྲུབ་ཀྱིས། །ལས་ནི་བླ་མེད་བྱེད་པ་ལྟར། །དེ་བཞིན་རིག་པའི་ལས་རྣམས་ཀུན། །དེ་ལྟ་བུ་ནི་བྱེད་པ་
མིན། །སྦྱིན་སྲེག་རྣམ་པ་མང་ལྡན་པ། །མདོ་རུ་བསྡུ་ན་རྣམ་པ་ལྔ། །རྒྱས་པར་རྣལ་འབྱོར་ཆེན་པོ་ཡི། །གསང་བའི་མདོ་ལས་རབ་ཏུ་བཤད། །རིག་པ་འཛིན་པའི་རྣམ་འཕྲུལ་བ། །ཇི་ལྟར་སྦྱིན་སྲེག་རྣམ་པ་ཡིས། །རིགས་ཀྱི་དཀྱིལ་འཁོར་འགྲུབ་འགྱུར་
བ། །མདོར་བསྡུས་རབ་ཏུ་བཤད་པར་བྱ། །སྦྱིན་སྲེག་ལས་ནི་རྣམ་པ་ལྔ། །རེ་རེ་ཞིང་ཡང་རྣམ་པ་མང་། །ཞི་བ་དང་ནི་རྒྱས་པ་ཉིད། །མངོན་སྤྱོད་ཀྱི་ནི་གསུམ་པ་སྟེ། །དགུག་པ་ཡང་ནི་བཞི་པ་ཡིན། །ལྔ་པ་དབང་དང་ཡང་དག་ལྡན། །སྦྱིན་སྲེག་ལྔ་པ་དེ་རྣམས་
ནི། །དབང་དུ་བྱེད་པ་མཆོག་ཡིན་ནོ། །དེ་ནས་ཐབ་ཁུང་རབ་བཤད་བྱ། །སྦྱོར་བ་ཇི་བཞིན་སྦྱོར་བར་བྱ། །ཞི་ལ་ཐབ་ཁུང་ཟླུམ་པོ་སྟེ། །ཀུན་ནི་ཡོངསུ་ཟླུམ་པོ་ཡིན། །རྒྱས་པ་ལ་ནི་གྲུ་བཞི་སྟེ། །མངོན་སྤྱོད་ལ་ནི་གྲུ་གསུམ་ཡིན། །ཐབ་ཁུང་རྡོ་རྗེའི་རྣམ་པ་ཅན། །
<pb id="91.292a"/>
ཀུན་དུ་དགུག་པར་བྱེད་པའི་མཆོག །དེ་བཞིན་ཐབ་ཁུང་རིང་པོར་བྱ། །དབང་དུ་བྱེད་པའི་མཆོག་ཡིན་ནོ། །དེ་དག་རྣམ་པ་ལྔ་རུ་བཤད། །ཐབ་ཁུང་ལས་ནི་བླ་ན་མེད། །སྲོད་ཀྱི་དུས་སུ་ཞི་བ་བྱ། །སྔ་དྲོའི་དུས་སུ་རྒྱས་པའི་ལས། །ཉི་མ་ཕྱེད་ན་མངོན་སྤྱོད་ཀྱི། །དྲག་པོའི་
ལས་ནི་ངེས་པར་བྱ། །དགུག་པ་དུས་རྣམས་ཐམས་ཅད་དུ། །མཚན་མོ་དབང་དུ་བྱ་བ་ཡིན། །སྦྱོར་བ་ལྔ་པོ་འདི་ཡིས་ནི། །མཉམ་པར་གཞག་པས་ལས་རྣམས་བྱ། །ཤར་དུ་ཁ་བལྟས་ཞི་དོན་དུ། །རྒྱས་པ་བྱང་དུ་ཡང་དག་གནས། །ལྷོ་རུ་ཁ་བལྟས་གྱུར་པ་ཡིས། །
མངོན་སྤྱོད་ཀྱི་ནི་ལས་རྣམས་སོ། །སྟེང་དུ་ཁ་བལྟས་དེ་བཞིན་དགུག །ཕྱོགས་རྣམས་ཀུན་དུ་དབང་དུ་བྱ། །ཕྱོགས་མཚམས་ཐམས་ཅད་མཉམ་སྦྱོར་བསམ། །ཡང་ན་ནུབ་ཀྱི་ཕྱོགས་སུ་བཤད། །ཞི་ལ་སངས་རྒྱས་ཕྱག་རྒྱ་སྟེ། །རྒྱས་ལ་ནོར་བུའི་མཚན་མས་
སོ། །རྡོ་རྗེ་ཁྲོ་བོ་མངོན་སྤྱོད་ལ། །དབང་ལ་པད་མའི་རིགས་ཀྱིས་སོ། །ཤིན་དུ་དགུག་པ་དང་ལྡན་པ། །རྡོ་རྗེ་ལྕགས་ཀྱུས་དགུག་པ་ལ། །སྦྱོར་བ་ལྔ་པོ་འདི་ཡིས་ནི། །སྦྱིན་སྲེག་ལས་ནི་རབ་ཏུ་བསྒྲུབ། །ཞི་བའི་ཤིང་ནི་མངར་བ་སྟེ། །རྒྱས་པ་དེ་བཞིན་འབྲས་བུར་
བཅས། །ཚ་བ་མངོན་སྤྱོད་ལས་དག་ལ། །དགུག་པ་ལ་ནི་ཚེར་མ་ཅན། །དབང་ལ་མེ་ཏོག་བཅས་པར་བཤད། །དེ་རྣམས་ཡམ་ཤིང་གོ་རིམས་བཞིན། །སྔོན་ལ་ཡམ་ཤིང་རྣམ་པ་ལྔ། །རྣལ་འབྱོར་པ་ཡིས་ཡང་དག་སྦྱར། །དེ་ལ་འདམ་གྱིས་བྱུགས་
པ་ཡི། །ཤིང་ལ་ཤི་བ་རབ་ཏུ་བསྒྲགས། །གང་དུ་སྡིག་པ་རྣམ་འཇིག་ཅིང་། །ཀུན་དུ་འཁྲུག་པར་སྲེགས་འགྱུར་བ། །བུད་ཤིང་མངར་བ་དག་གི་མེ། །མཉམ་པར་གཞག་པས་རབ་སྦར་ནས། །ཏིལ་མར་གྱིས་ནི་སྦྱིན་སྲེག་བྱས། །སྡིག་པ་ཐམས་ཅད་
སྲེགས་པར་འགྱུར། །ཨོྃ་སརྦ་པཱ་པྃ་ད་ཧ་ན་བཛྲཱ་ཡ་སྭཱ་ཧཱ། བུད་ཤིང་མངར་བ་དག་གིས་ནི། །ཤིན་དུ་མཉམ་པར་བཞག་པས་སྦར། །འབྲས་ཀྱི་སྦྱིན་སྲེག་བྱས་ནས་ནི། །བསོད་ནམས་ཚོགས་ནི་འཕེལ་བར་འགྱུར། །ཨོྃ་བཛྲ་པུཥྚ་ཡེ་སྭཱ་ཧཱ། 
བུད་ཤིང་མངར་པོ་དག་གིས་ནི། །མཉམ་པར་གཞག་པས་མེ་སྦར་ནས། །མར་སྨྱུགས་དུར་བའི་སྦྱིན་སྲེག་གིས། །རྡོ་རྗེ་ཚེ་ནི་མངོན་འཕེལ་འགྱུར། །ཨོྃ་བཛྲ་ཨཱ་ཡུ་ཥེ་སྭཱ་ཧཱ། ཡམ་ཤིང་དེ་དག་ཉིད་ཀྱིས་ནི། །དགེ་བ་འབྱུང་བས་མེ་སྦར་ནས། །ཀུ་ཤའི་མྱུ་
<pb id="91.292b"/>
གུའི་ཏིལ་མར་གྱིས། །འཇིག་རྟེན་གསུམ་ཡང་སྲུང་བར་འགྱུར། །ཨོྃ་ཨ་པྲ་ཏི་ཧ་ཏ་བཛྲཱ་ཡ་སྭཱ་ཧཱ། སྔོན་ལ་ཞི་བ་སྦྱར་བར་བྱ། །དབུས་ཀྱི་གཉིས་ལ་རྒྱས་དེ་བཞིན། །ཞི་བ་དང་ནི་རྒྱས་པ་ཡི། །སྦྱིན་སྲེག་ལས་ནི་དང་པོར་འགྱུར། །ཤིང་ནི་ཚ་བའི་ཡམ་ཤིང་གིས། །
མངོན་སྤྱོད་ཀྱི་ནི་ལས་དག་ལ། །མངོན་སྤྱོད་དང་ནི་བཅས་པ་ཡི། །དགུག་པ་ལ་ཡང་དེ་ཉིད་ཀྱི། །རྡོ་རྗེ་ཁྲོ་བོའི་ཏིང་འཛིན་གྱིས། །སྔོན་ལ་ཚ་བའི་ཡམ་ཤིང་གིས། །ཁྲོས་པས་མེ་ནི་རབ་སྦར་ནས། །མཁས་པས་ཚེར་མས་སྦྱིན་སྲེག་བྱ། །ཚེར་མ་དང་བཅས་ཤིང་
དག་ཀྱང་། །ཚེར་མ་ཅན་གྱིས་ངེས་པར་དགུག །གང་དང་གང་ནི་འདོད་གྱུར་པ། །སངས་རྒྱས་རྣམས་ནི་ངེས་པར་འགུགས། །ཨོྃ་བཛྲ་ཨཱ་ཀར་ཥ་ཡ་ཛཿ། བུད་ཤིང་མེ་ཏོག་དམར་སོགས་ཀྱིས། །རབ་ཏུ་འབར་བའི་མེ་སྦར་ནས། །མེ་ཏོག་འབྲས་བུ་དམར་པོ་ཡང་། །
སྦྱིན་སྲེག་བྱས་ན་དབང་བྱེད་མཆོག །ཧཱུྃ་བཛྲ་པཱ་ཤཱ་ཡ་ཛ། ཚ་བའི་ཡམ་ཤིང་དག་བྱ་ཞིང་། །རབ་ཏུ་དྲག་པའི་མེ་སྦར་ནས། །འབྲས་བུ་ཁ་བ་བསྲེག་བྱས་ན། །མངོན་སྤྱོད་ཀྱི་ནི་མཆོག་ཡིན་ནོ། །ཧཱུྃ་བཛྲ་མཱ་ར་ཡ་ཕཊ། གསང་བའི་སྦྱིན་སྲེག་ཐམས་ཅད་ནི། །
དེ་ནས་གཞན་ཡང་རབ་བཤད་བྱ། །སྦྱིན་སྲེག་འཁོར་ལོ་ཆོ་ག་ཡིས། །དེ་ཉིད་ཏུ་ནི་ཇི་བཞིན་སྦྱར། །ཡམ་ཤིང་ཚ་བ་དག་གིས་ནི། །ཤིན་དུ་དྲག་པས་མེ་སྦར་ནས། །འཇིགས་རུང་ལྕགས་ཀྱུས་སྦྱིན་སྲེག་བྱ། །གདུག་པ་ཐམས་ཅད་རབ་འཇིགས་འགྱུར། །
ཨོྃ་བཛྲ་བན་དྷཱ་ཡ་ཕཊ། མེ་ཏོག་དང་བཅས་ཤིང་མེ་ལ། །རྡོ་རྗེ་ཁྲོ་བོའི་ཏིང་འཛིན་གྱིས། །སྔགས་སོགས་འབྲས་བུའི་སྦྱིན་སྲེག་ནི། །དབང་དུ་བྱེད་པ་མཆོག་ཡིན་ནོ། །ཨོྃ་བཛྲ་བ་ཤྃ་ཀ་རཱ་ཡ་སྭཱ་ཧཱ། ཁ་བ་དང་ནི་མངར་བ་ཉིད། །ཡམ་ཤིང་མངར་པོ་སྦྱར་
བྱ་ཞིང་། །འདོད་པའི་མེ་ཏོག་འབྲས་སྲེགས་ན། །འདོད་པའི་གཟུགས་ཅན་མཆོག་ཏུ་འགྱུར། །ཨོྃ་བཛྲ་ཀརྨ་རཱུ་པ་ཎེ་སྭཱ་ཧཱ། དེ་ནས་བུད་ཤིང་དེ་དག་ཉིད་ཀྱིས་ནི། །རབ་ཏུ་ཁྲོས་པས་མེ་སྦར་ནས། །སྨྱུག་མའི་འབྲས་བུ་ཕྲ་མོ་སྲེགས། །མྱུར་དུ་མི་སྣང་
ཉིད་དུ་འགྱུར། །ཨོྃ་བཛྲ་ཨ་ཏྲི་ཥ་ཡ་སྭཱ་ཧཱ། ཤེས་རབ་བུད་ཤིང་དེ་ཉིད་ཀྱིས། །དྲག་པོའི་མེ་ནི་རབ་སྦྱར་ནས། །ནམ་མཁའ་སྟོབས་ཀྱི་མེ་ཏོག་དང་། །སྲེགས་ན་མཁའ་ལ་འགྲོ་བར་འགྱུར། །ཨོྃ་བཛྲ་ཁེ་ཙ་རེ་ན་སྭཱ་ཧཱ། དེ་ནས་མངག་གཞུག་པ་དང་གཡོག །
<pb id="91.293a"/>
བཀའ་བཞིན་བྱེད་པ་རབ་ཏུ་བསྐུལ། །ཅི་ནས་ཀྱང་ནི་མྱུར་འགྲུབ་པའི། །གོ་རིམ་བཞིན་དུ་རབ་བཤད་བྱ། །ཤིང་ནི་ཁ་བོས་བུད་ཤིང་བྱ། །ཐབ་ཁུང་རྡོ་རྗེའི་དབྱིབས་སུ་བརྐོ། །ཁྲོས་པས་རྡོ་རྗེ་མེ་ཏོག་སྲེག །ཡི་གེ་ཛ་ནི་ཡོངས་སུ་བརྗོད། །སྔགས་ཀྱི་
སྦྱོར་བ་འདི་ཡིས་ནི། །རྡོ་རྗེའི་སྔགས་ནི་རབ་ཏུ་བསྐུལ། །རྡོ་རྗེ་མེ་ཏོག་དག་སྲེགས་ན། །བཀའ་བྱེད་མཆོག་ནི་རྙེད་པར་འགྱུར། །ཨོྃ་བཛྲ་ཨཱཛྙཱ་ཀ་རཱ་ཡ་ཛ། ཡམ་ཤིང་དེ་དག་ཉིད་དང་ནི། །ཐབ་ཁུང་དེ་ཉིད་བརྐོ་བྱ་ཞིང་། །བྱང་ཆུབ་སེམས་དཔའི་སྨན་མ་གང་། །
སྲེགས་ན་བཀའ་བཞིན་བྱེད་པར་འགྱུར། །ཨོྃ་བཛྲ་སཽ་རི་བ་ཤྃ་ཀ་རཱ་ཡ་ཛ། བུད་ཤིང་དེ་དག་ཉིད་ཀྱིས་མེ། །ཀུན་དུ་ཐབ་ཁུང་དེ་ཁོ་ན། །རྡོ་རྗེ་སེམས་དཔའི་སྨན་མ་ནི། །སྲེགས་ནས་བཀའ་བཞིན་བྱེད་པར་འགྱུར། །ཧཱུྃ་བཛྲ་པཱ་ཎི་བ་ཤྃ་ཀ་རཱ་ཡ་ཛ། ཡང་ན་སངས་
རྒྱས་སྨན་མ་འམ། །ཡང་ན་བདག་དང་མཚན་མ་དག །སྒྲུབ་པའི་སྦྱོར་བས་སྦྱིན་སྲེག་བྱ། །སངས་རྒྱས་བཀའ་བཞིན་བྱེད་པར་འགྱུར། །ཨོྃ་བུད་དྷ་ཤྃ་ཀ་རཱ་ཡ་ཛ། ཚིག་གི་སྦྱོར་བ་འདི་ཡིས་ནི། །སྦྱིན་སྲེག་བྱ་ཞིང་མྱུར་དུ་འགྲུབ། །རྡོ་རྗེའི་སྦྱོར་བས་དངོས་
གྲུབ་ཀུན། །ཐེ་ཚོམ་མེད་པར་འགྲུབ་པར་འགྱུར། །རྡོ་རྗེ་རིགས་ལ་སོགས་ཀུན་ཀྱང་། །དེ་ནས་གསང་བ་ཕྱག་རྒྱ་ཆེ། །རྡོ་རྗེའི་རྣལ་འབྱོར་རབ་སྒྲུབ་ཕྱིར། །རྣལ་འབྱོར་ཆེན་པོ་བསྒྲུབ་པར་བྱ། །རིག་པ་གང་ཞིག་ཡིད་འོང་བ། །སྲིང་མོའི་རིགས་ནི་ཐོབ་བྱའི་ཕྱིར། །
རིག་པའི་ལྷ་མོ་དང་ལྡན་པར། །ཤིན་དུ་རྣལ་འབྱོར་བསྒྲུབ་པར་བྱ། །བུད་མེད་སྡུག་དང་ལྷན་ཅིག་ཏུ། །མཁས་པས་འདུག་པ་བསྟེན་པར་བྱ། །མདོ་སྡེ་གསང་དབང་རྒྱལ་པོ་ལས། །དེ་ཉིད་ཏུ་ནི་ཇི་སྐད་བཤད། །ཀུན་དུ་གུར་གུམ་ཕྱེ་མ་དང་། །བྷ་གར་མིག་སྨན་
བཅུག་ནས་ནི། །དེ་ཡི་སེམས་དཔའ་ཤེས་པར་བྱ། །གང་ཕྱིར་དགོངས་པ་རབ་ཏུ་བསྒྲགས། །སྡུག་པ་དེ་ཡི་རིག་པ་ནི། །མངོན་པར་འདོད་པ་གང་ཡིད་འོང་། །རང་གི་རིགས་ཀྱི་ལྷ་མོ་གང་། །དེ་ནི་བུད་མེད་ཅེས་བྱར་གྲགས། །རིག་པའི་སྦྱོར་བ་དེ་ཡིས་ནི། །
རང་གི་རིགས་ཀྱི་ལྷ་དག་སྒྲུབ། །མིག་སྨན་ལ་སོགས་གཞུག་པ་ནི། །པད་མའི་སྟེང་དུ་ཡང་དག་དགོད། །བྷ་ག་པད་མ་ཞེས་བཤད་ཧེ། །གཞུག་པ་དགོད་པར་བཤད་པར་བྱ། །བྷ་གའི་སྦྱོར་བ་འདི་ཡིས་ནི། །མིག་སྨན་དག་ནི་བསྒྲུབ་པར་བྱ། །
<pb id="91.293b"/>
བྷ་ག་མིག་སྨན་གཞུག་པ་ནི། །པད་མའི་སྟེང་དུ་ཡང་དག་དགོད། །པད་མ་དང་ནི་ལྷན་ཅིག་དགོད། །རྣམ་པ་བཞི་ནི་འགྲུབ་པར་འགྱུར། །ཨོྃ་གུ་ཧྱ་ར་ཏི་བཛྲ་བ་ཤྃ་ཀ་རཱི་སིད་དྷ་ཧཱུྃ། དྲོ་དང་དུ་བ་འབར་དང་རྡུལ། །རྣམ་པ་བཞི་ནི་འགྲུབ་པར་འགྱུར། །
ཨོྃ་གུ་ཧྱ་བཛྲ་སིད་དྷ་ཧཱུྃ། བྷ་གར་གི་ཝང་བཞག་ནས་ནི། །གསང་བའི་ཕྱག་རྒྱ་གཞག་པར་བྱ། །མཚན་མ་རྣམ་པ་བཞི་དག་གིས། །དངོས་གྲུབ་རྣམ་པ་བཞི་རུ་བཤད། །ཨོྃ་གུ་ཧྱ་བཛྲི་སིད་དྷི་ཧཱུྃ། རྡོ་རྗེ་སེམས་དཔའི་ཕྱག་རྒྱ་ཡིས། །བྷ་གར་
གུར་གུམ་བཅུག་ནས་ནི། །དགབ་ཅིང་དེ་ནི་འབར་གྱུར་ན། །རྣམ་པ་བཞི་ནི་འགྲུབ་པར་འགྱུར། །ཨོྃ་བཛྲ་དྷ་ར་གུ་ཧྱ་སིད་དྷ་ཧཱུྃ། རྡོ་རྗེ་བྱ་བའི་སྦྱོར་བ་དང་། །རྡོ་རྗེ་ཕྱག་རྒྱ་བསྡུས་པ་དང་། །རྡོ་རྗེ་ཁྲོ་བོ་སྙོམས་འཇུག་དང་། །རྡོ་རྗེ་ཁུ་ཚུར་སྦྱོར་
བ་དང་། །དམ་ཚིག་མཆོག་ནི་འདི་དག་དང་། །ཧཱུྃ་གི་སོར་མོའི་སྦྱོར་བ་དང་། །ཆོས་ཀྱི་ཕྱག་རྒྱ་དེ་བཞིན་འདིར། །ཨོྃ་ལ་སོགས་པའི་ཡི་གེ་དང་། །སྦྱིན་སྲེག་ཆོ་ག་འདི་ཡིས་ནི། །ཡེ་ཤེས་ཕྱག་རྒྱ་རབ་བསྒྲུབ་བྱ། །རྒྱས་པ་རུ་ནི་ཐམས་ཅད་
དག །གསང་བའི་རྒྱུད་དུ་རབ་ཏུ་བཤད། །ཆོ་གའི་སྦྱོར་བ་འདི་ཡིས་ནི། །རྡོ་རྗེ་སློབ་དཔོན་དཀའ་ཐུབ་ཆེས། །ཚེ་འདི་ཉིད་ལ་སངས་རྒྱས་ནི། །མཆོག་ཉིད་བསྒྲུབ་པར་འགྱུར་བ་ཡིན། །རྡོ་རྗེ་རིགས་ཆེན་ཡིད་འོང་བ། །རྒྱུད་ཆེན་ཀུན་ལས་
བཏུས་པ་ལ། །གང་ཞིག་མངོན་པར་བརྩོན་འགྱུར་བ། །དོན་ཡོད་པ་ཡི་དངོས་གྲུབ་འགྱུར། །ཚོགས་ནི་བསགས་པ་མེད་པ་དང་། །སངས་རྒྱས་མཐོང་བ་མེད་པ་རུ། །གསང་བའི་སྙིང་པོ་ཆེན་པོ་འདི། །ཐོས་པ་ཙམ་དུའང་མི་འགྱུར་རོ། །
གསང་བའི་རྣལ་འབྱོར་གྱི་ཆོ་ག་རྫོགས་སོ།།  །།<head n="3" t="རྡོ་རྗེ་རིགས་ཀྱི་དེ་ཁོ་ན་ཉིད་ཤིན་ཏུ་གསང་བའི་རྣམ་པར་བཤད་པ་སྟེ་ལེའུ་བཞེ་པ།" type="choga" zh="88.732"/>དེ་ནས་གསང་བའི་ཕྱག་རྒྱ་བཞི། །དཀྱིལ་འཁོར་མཁས་པས་བསླབ་པར་བྱ། །ཡེ་ཤེས་དེ་ཉིད་གསང་བ་ཡང་། །
ཡོངས་སུ་བསྒྲུབས་པར་རབ་ཏུ་བསྐོར། །ཤིན་དུ་གསང་བ་ཆེན་པོ་ནི། །དངོས་པོ་ཐམས་ཅད་ཁྱབ་ལ་དགོད། །འདི་ནི་རྡོ་རྗེ་དྲག་པོ་བཞི། །རང་ཉིད་ལྔ་པ་དང་བཅས་པ། །གསང་བ་བརྗོད་དུ་མེད་པ་མཆོག །ཡེ་ཤེས་མཆོག་གི་ཚུལ་ཐོབ་
<pb id="91.294a"/>
བྱེད། །བདེ་བ་ཆེན་པོ་རབ་གྲུབ་དོན། །དགའ་བ་ཆེན་པོ་ཤིན་དུ་བརྟན། །ཨོྃ་སརྦ་ཏ་ཐཱ་ག་ཏ་བཛྲ་ས་མ་ཡེ་ཧཱུྂ། ཧཱུྂ་བཛྲ་མ་ཊ། ཨོྃ་བཛྲ་པྲ་ཏི་བྷྲི་ཀུ་ཊཱི་བཛྲ་ར་ཏ། ཨོྃ་བཛྲ་པད་མ་བཛྲ་ཏི་ཏ། ཨོྃ་བཛྲ་ཀརྨ་ཨ་ཏྲི་ཀྲོ་དྷ། ཤར་དང་ལྷོ་ཡི་ཕྱོགས་ཆ་དང་། །ནུབ་དང་
བྱང་གི་ཕྱོགས་ཆ་དང་། །དབུས་དང་ཕྱོགས་བཞི་དག་དང་ནི། །སྦྱོར་བས་ཕྱག་རྒྱ་དགོད་པར་བྱ། །ཕྱག་རྒྱའི་དཀྱིལ་འཁོར་དམ་པ་ནི། །ཐམས་ཅད་བྲི་ཞིང་དགོད་པར་བྱ། །རྡོ་རྗེ་སེམས་དཔའ་རྒྱལ་པོ་ཆེ། །མཐོང་འགྱུར་འདི་ལ་ཐེ་ཚོམ་མེད། །ཇི་སྐད་བཤད་པའི་
རྣལ་འབྱོར་བཞིན། །རྡོ་རྗེ་རྣལ་འབྱོར་རྗེས་སྦྱོར་སྐྱེས། །རྣལ་འབྱོར་དག་ནི་ལྷག་མ་དག །དེ་དག་ཐམས་ཅད་བརྟན་པར་བྱ། །ཤིན་དུ་གསང་བ་དེ་ཉིད་ཆེ། །མཆོག་ཏུ་གསང་བ་དེ་ཉིད་མཆོག །གསང་བ་ཆེན་པོ་གསང་བ་འཛིན། །རྡོ་རྗེ་
གསང་བ་བརྟན་པ་ཆེ། །རིག་པ་མངོན་པར་འདོད་འགྱུར་བ། །རང་གི་ལག་གིས་ཡང་དག་བྲི། །རྒྱལ་མོ་ཆེན་མོ་བརྗོད་བྱས་ན། །དཀྱིལ་འཁོར་དུ་ནི་སྐད་ཅིག་འགྲུབ། །ཨོྃ་སརྦ་ཏ་ཐཱ་ག་ཏ་བི་ཤུད་དྷ་དྷརྨ་ཧོ། རང་གིས་དཀྱིལ་འཁོར་ཆེ་བྲིས་ནས། །རིག་
པ་བརྗོད་པ་ལ་བརྩོན་བྱ། །བྱམས་པས་དགུག་པའི་སྦྱོར་བ་ཡིས། །འཁོར་བ་སྙིང་རྗེ་སྤྱད་པར་བྱ། །ཨོྃ་བི་ཤུད་དྷ་དྷེཥྚྀ་ཛ། རང་གིས་གསང་སྔགས་བྲིས་ནས་ནི། །བུ་མོའི་མཆུ་ལ་འོ་བྱས་ཏེ། །འཇིག་རྟེན་དབང་ཕྱུག་བཙུན་མོ་ཆེ། །ཤེས་རབ་ཕ་རོལ་
ཕྱིན་ལྷ་མོ། །ཨོྃ་སྭ་བྷཱ་བ་བི་ཤུད་དྷཿམུ་ཁེ་ཧཱུྃ། ཕ་རོལ་ཕྱིན་དྲུག་སྤྱོད་པ་ཡིས། །བྱང་ཆུབ་སྤྱོད་པ་རབ་བརྙེད་དཀའ། །སངས་རྒྱས་རྣལ་འབྱོར་བརྟན་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །དཀྱིལ་འཁོར་འདིར་ནི་འཇུག་བྱ་ཞིང་། །འདོད་
པའི་ཡོན་ཏན་མཆོག་ལྔ་ཡིས། །རོལ་ཅིང་དགའ་བ་ཉིད་དུ་བྱ། །མདོ་སྡེ་གསང་དབང་ལས་བཤད་པ། །གསང་བ་ལྔ་ནི་རབ་སྒྲུབ་པ། །འདོད་པའི་ཡོན་ཏན་ལྔ་རུ་བཤད། །དེ་བཞིན་གཤེགས་པའི་རིགས་ལ་སོགས། །འདོད་པའི་ཡོན་ཏན་ལྔ་
རུ་བརྗོད། །འདོད་པའི་སྦྱོར་བ་འདི་ཡིས་ནི། །སྐལ་བ་ཅན་གྱིས་དངོས་གྲུབ་ཐོབ། །གསང་བ་དེ་ཉིད་ཆེན་པོ་སྟེ། །རིགས་ལྔ་དག་ནི་རབ་བསྒྲུབ་པ། །འདོད་ཆགས་ཆེན་པོ་རབ་བསྒྲུབ་ཕྱིར། །རོལ་ཅིང་རབ་ཏུ་དགའ་བར་བྱ། །བདེ་བ་ཆེན་
<pb id="91.294b"/>
པོ་གྲུབ་དོན་དུ། །སྤྱོད་པ་ཆེན་པོ་ཚུལ་ཆེན་པོ། །དེ་ཉིད་རྣལ་འབྱོར་ཀུན་བསྡུས་པ། །དེ་ནས་ཡང་དག་བཤད་པར་བྱ། །རྡོ་རྗེ་ཧཱུྃ་མཛད་རྣལ་འབྱོར་གྱིས། །རྣལ་འབྱོར་བྱ་བ་བསྒྲུབ་པར་བྱ། །ཇི་ལྟར་ཡི་གེ་ཧཱུྃ་ལས་བྱུང་། །གསང་བ་རྒྱལ་པོ་ཆེན་པོ་བྱེད། །
རྡོ་རྗེ་ཧཱུྃ་མཛད་སྦྱོར་བ་ཡིས། །རྣལ་འབྱོར་བྱ་བ་བསྒྲུབ་པར་བྱ། །དེ་ལྟར་མིན་ན་ཕྱག་རྒྱ་ཆེ། །དམ་ཚིག་ཞེས་བྱ་གཏན་མི་འགྲུབ། །ཕྱག་རྒྱ་ཆེན་པོ་མདོར་བསྡུས་ནས། །རྡོ་རྗེ་ཕྱག་རྒྱ་ཡོངས་སུ་གཟུང་། །དེ་ནས་གྲུབ་པའི་ཕྱག་རྒྱ་ཆེ། །གྲུབ་པའི་ཡི་གེ་ཡང་དག་
གིས། །མྱུར་དུ་རབ་ཏུ་འགྲུབ་འགྱུར་བ། །རྨད་བྱུང་ཆེན་པོ་རབ་བཤད་བྱ། །ཨོྃ་སརྦ་ཏ་ཐཱ་ག་ཏ་བཛྲ་ས་མ་ཡེ་ཧཱུྃ། ཟླ་བའི་དཀྱིལ་འཁོར་གང་བར་བཞུགས། །ཕྱག་རྒྱ་ཆེན་པོ་ཡོངས་སུ་གཟུང་། །རྡོ་རྗེ་སྔགས་ཀྱིས་བསྐུལ་བྱ་ཞིང་། །སངས་
རྒྱས་བྱང་ཆུབ་རབ་ཏུ་བསྒྲུབ། །ཧཱུྃ་བཛྲ་མ་ཊ། རྡོ་རྗེའི་རིག་པ་མཆོག་རྒྱལ་པོ། །བདག་ཉིད་ཡོངས་སུ་བསྒོམ་བྱ་ཞིང་། །སངས་རྒྱས་ཐམས་ཅད་འཇིགས་བྱས་ན། །འགྲུབ་འགྱུར་འདི་ལ་ཐེ་ཚོམ་མེད། །ཨོྃ་བྷྲྀ་ཀུ་ཊཱི་བ་ར་ཐ། རང་བདག་
ཉིད་ནི་དབང་བསྐུར་བ། །རིན་ཆེན་ཕྱག་རྒྱ་ཡོངས་སུ་གཟུང་། །རིན་ཆེན་ཆར་ནི་རབ་པ་ནས། །འགྲུབ་འགྱུར་འདི་ལ་ཐེ་ཚོམ་མེད། །ཨོྃ་པད་མ་བཛྲི་ཧྲཱིཿཐ། ཤེས་རབ་སྤྱན་དུ་རང་བདག་ཉིད། །རྡོ་རྗེ་སྔགས་ཀྱིས་བསྐུལ་བྱ་ཞེས། །
པད་མའི་རིགས་ཆེན་བསྐུལ་བར་བྱ། །ཧཱུྃ་ཀརྨ་བཛྲ་ཀྲི་ཏི་ཏ། སྣ་ཚོགས་རྡོ་རྗེ་རྒྱལ་པོ་ཆེ། །བྱ་བ་སྣ་ཚོགས་བདག་ཉིད་ཆེ། །སངས་རྒྱས་ཐམས་ཅད་མཆོད་བྱས་ན། །དངོས་གྲུབ་ལས་ནི་ཐོབ་པར་འགྱུར། །བུད་མེད་སྡུག་དང་ལྷན་ཅིག་ཏུ། །
དཀྱིལ་འཁོར་དག་ནི་ཡང་དག་བྱ། །མདོ་སྡེ་གསང་དབང་རྒྱལ་པོ་ལས། །རྣམ་པ་བཞི་ནི་རབ་ཏུ་བྱུང་། །དེ་ནས་མཚན་ཉིད་སྣ་ཚོགས་ཡོངས་བསྡུས་པ། །རབ་ཏུ་སྤྱན་ཡངས་དགའ་བ་ཆེན་པོ་མཆོག །དེ་བཞིན་ཚོགས་དང་རྡོ་རྗེ་སྤྱན་ལྡན་
མ། །ཤེས་རབ་སྤྱན་གྱིས་བཙུན་མོ་མཆོག་ཆེན་ལྡན། །ཨོྃ་བཛྲ་ཀརྨ་ཧོ། བཛྲ་ཧཱུྃ་ཧཱུྃ། ཀ་ཊ་མ་ཊ། ར་ཊ་བ་ཊ། ཀར་ན་བཛྲཱ་གྲི། བཛྲ་གུ་རུ། བཛྲ་ཕཊ། ཀ་ར་ར་གྲི། ཤུད་དྷི་གྷི། ཤུད་དྷི། ཤུད་དྷྃ་གྲི།
<pb id="91.295a"/>
བུད་དྷ། སཏྭ་རཱ་ཛ། རཱ་ག། དུཥྚི། རཏྣ། ཏེ་ཛ། ཀེ་ཏུ། ཧཱ་ས། དྷརྨ། ཀྲཱིཥྞ། ཧེ་ཏུ། གྷོ་ཥ། དྷརྨ། རཀྵ། ཡཀྵ། སན་ཏི། སིད་དྷི། ཡོ་ག །གུ་ཧྱ། བི་ཥ་ཀ ། ཙཱརྱ། ཙ་རི། ཛྙཱ་ན། ར་ཏྭ། སུམ་བྷ། ཏག་གྲུྃ། ཧཱུྃ་ཕཊ། ཧཱུྃ་བྃ། ཧཱུྃ་ཙ། ཧཱུྃ་མ། ཧཱུྃ་ས། ཧཱུྃ་ཧ། ཧཱུྃ་ཧཱུྃ། ཧཱུྃ་ཛ། ཧཱུྃ་ཧོ། 
ཧཱུྃ་ས། ཧཱུྃ་ཨྃ། ཧཱུྃ་ཨ། ཧཱུྃ་ཏྲྃ། ཧཱུྃ་ཏྃ། ཧཱུྃ་ཧྃ། ཧཱུྃ་དྷྃ། ཧཱུྃ་དྷི། ཧཱུྃ་མྃ། ཧཱུྃ་རྃ། ཧཱུྃ་ཀྃ། ཧཱུྃ་ཧྃ། ཧཱུྃ་བྃ། ཨོྃ་སརྦ་ཏ་ཐཱ་ག་ཏ་ཨ་བྷི་ཛྙཱ། ཨོྃ་སརྦ་ཏ་ཐཱ་ག་ཏ་ཙ་གྲེ་ས། ཨོྃ་སརྦ་ཏ་ཐཱ་ག་ཏ་བི་ཤཱ་ཙ། ཨོྃ་སརྦ་ཏ་ཐཱ་ག་ཏ་ཙཀྲེ་དྷྃ། ཨོྃ་ཨ་ནུད་པ་ན་ནེ་ཨ། ཨོྃ་ཨ་ནུ་
རུ་ཧེ་ཨཱ། ཨོྃ་ཨ་ན་ལེ་ཨི། ཨོྃ་ནཱི་ལེ་ཨཱི། ཨོྃ་རཏ་ནི་ཨུ། ཨོྃ་རཏ་ཏ་ཨཱུ། ཨོྃ་ས་ཨུ་རི། ཨོྃ་ལ་ཨེ་རཱི། ཨོྃ་ཨ་ཏ་ལྀ། ཨོྃ་ཨཱ་ཧ་རེ་ར་ལཱྀ། ཨོྃ་ཨཱ་ཤ་ནེ་ཨེ། ཨོྃ་བྷེ་ཧེ་གྷེ་ཨཻ། ཨོྃ་སརྦ་ཤ་བ་རི་ཨོྃ་བྷ་ར་དེ་ཨཽ། ཨོྃ་སྥ་ར་ཎེ་ཨྃ། 
ཨོྃ་བེ་ཤྭ་ཨཿ། ཨོྃ་མ་ཧོ་ཙེ་བྲེ་ཀ ། ཨོྃ་ཏིཥྛ་ཁ། ཨོྃ་ཨ་མུ་ཁ་ག །ཨོྃ་ཨ་བྷི་ཥེ་གྷ། ཨོྃ་ཛྙཱ་ན་ད། ཨོྃ་ཙྪེ་ད་ཙ། ཨོྃ་བཱ་རཱ་ཧི་རྱ་ཚ། ཨོྃ་བྷ་ཤེ་ཛ། ཨོྃ་བྷ་དྷེ་ཛྷ། ཨོྃ་པྲ་ཤ་མེ་ཉ། ཨོྃ་ཀྲོ་དྷི་ཊ། ཨོྃ་ཧ་ར་ནེ་ཋ། ཨོྃ་བྷི་གྷ་ཌ། ཨོྃ་ཀྵ་བེ་ཌྷ། ཨོྃ་ཨ་
ཎུ་ཎ། ཨོྃ་ཊཀ་ཀི་ལེ་ཏ། ཨོྃ་བི་སུ་ལེ་ཐ། ཨོྃ་དྷཱ་ར་ཎཱི་ད། ཨོྃ་བ་ཏ་ཀེ་དྷ། ཨོྃ་བ་ལོ་ཀེ་ན། ཨོྃ་ཏྲ་ཏེ་པ། ཨོྃ་སརྦ་ཧ་ར་ནི་ཕ། ཨོྃ་བྷུ་ཤ་ནི་བ། བྷི་བ་ཤ་ནི་བྷ། ཨོྃ་ཨ་ར་ཏེ་མ། ཨོྃ་ཨ་ལི་ནི་ཡ། ཨོྃ་ཏྲ་ཧ་ར། ཨོྃ་བི་ཤ་ལ། ཨོྃ་བུད་དྷེ་ཝ། 
ཨོྃ་དྷ་མེ་ཤ །ཨོྃ་ཡ་མ་བྷེ་ཥ། ཨོྃ་སརྦེ་ས། ཨོྃ་དྷ་ལི་ནི་ཧ། ཧོ་ཐ། ཧཱུྃ་ཛཿ། ཧཱ་ས། ཨོྃ་ཨ། བ་ཧ། ཨ་རོ། ནི་བི། ད་ཤ ། ཏྲ་ར་དྷི། བྷུ་བ། ས་ཡ། ཨ་ཧི། ཀྲོ་དྷ། དྷ་མ་ཤ ། བྷ་ར་ཡ། ཡུ་ག་ཏི། དར་ཤ་ན། ཧཱ་ས་ཡ། ཧེ་མ་ཧཱ་ནེ། དྷ་ར་ཎ། ཨོྃ་སརྦ་
ཏ་ཐཱ་ག་ཏ་ས་བི་ཛྙཱ་མ་ཧཱ་མུ་ནེ་རཱ་ཛཱེ་གརྦྷོ་རཱ་ཛཱ་ཀྲ་ཡ་ཧི་ཧཱུྃ་ཧཱུྃ་ཧཱུྃ་ཧཱུྃ་ཧ། དེ་བཞིན་གཤེགས་པའི་གསང་བ་འདི། །མདོ་སྡེ་གསང་དབང་ལས་གསུངས་པས། །ཆོས་དབྱིངས་བརྟན་པའི་རང་བཞིན་ཏེ། །ཆོས་དང་
ལོངས་སྤྱོད་རྫོགས་ལས་བྱུང་། །བདེ་ལེགས་བསྒོམ་པ་བྱས་དང་མཚུངས་པ་མེད། །ཨེ་མའོ་གསང་བ་ཆེན་པོ་གསང་བ་ཀུན་བསྡུས་པ། །རྣལ་འབྱོར་རྒྱ་ཆེར་བསྡུས་པའང་མཚུངས་པ་མེད། །བདེ་བ་ཆེན་པོ་འདི་ནི་
<pb id="91.295b"/>
བརྟན་ཞིང་བརྟན་པའི་དངོས་པོར་འགྱུར། །དགའ་བ་ཆེན་པོའི་སློབ་དཔོན་དགའ་ཆེན་ཉི་མ་སྟེ། །མཆོད་འོས་གསང་བའི་ཀུན་བསྡུས་པ། །ཀུན་མཁྱེན་གསུང་ལས་བྱུང་བའི་དཀྱིལ་འཁོར་ཀུན་བསྡུས་པ། །ཚོགས་རྒྱས་
རབ་ཏུ་འཕེལ་བར་གྱུར་པ་གསུངས་པ་ཡིན། །རྡོ་རྗེ་ཆེན་པོ་སྐལ་བ་ཆེས། །གསང་བ་ཐམས་ཅད་རྗེས་སུ་བསླབ། །དེ་ཉིད་ཆོས་ནི་རྣལ་འབྱོར་ཆེ། །སྟུག་པོ་བསྡུས་པར་འཇུག་པར་བྱ། །བརྒྱ་དང་སུམ་བཅུ་རྩ་དྲུག་ལྷག །
ཚོགས་ཀྱི་དཀྱིལ་འཁོར་ཀུན་བསྡུས་པ། །བྲི་དང་རྡོར་ཚིག་ཡི་གེ་ཡིས། །དཀྱིལ་འཁོར་གསང་བ་བསླབ་པར་བྱ། །རྒྱུད་ཀྱི་དཀྱིལ་འཁོར་ཀུན་བསྡུས་པ། །དཀྱིལ་འཁོར་གསང་བ་འདི་རུ་ནི། །དེ་ཉིད་ཡི་གེ་རྣམ་དག་པའི། །རྣལ་
འབྱོར་ཆེན་པོ་འཇུག་པར་བྱ། །གྲུ་བཞི་པ་ལ་སྒོ་བཞི་པ། །རྟ་བབས་བཞིས་ནི་རྣམ་པར་བརྒྱན། །ཐིག་བཞི་དང་ནི་ཡང་དག་ལྡན། །དར་གྱི་ཆུན་པོས་རྣམ་པར་བརྒྱན། །རྡོ་རྗེ་དབྱིངས་སོགས་སྦྱོར་བ་ཡི། །སྟུག་པོ་གསང་བ་ཤིན་
དུ་བརྟན། །དེ་ཉིད་གསང་བ་བསླབ་བྱའི་ཕྱིར། །ཤེས་རབ་ཅན་གྱིས་དཀྱིལ་འཁོར་བསླབ། །ཨེ་མའོ་དཀྱིལ་འཁོར་སྦྱོར་བ་ཡིས། །གསང་བའི་དཀྱིལ་འཁོར་ཀུན་བསྡུས་པ། །རྡོ་རྗེ་དབྱིངས་སོགས་སྦྱོར་བ་ཡིས། །མཁས་
པས་ཡང་དག་བྲི་ཞིང་དགོད། །གྲུ་བཞི་མཉམ་པའི་རིམ་པ་ནི། །དེ་ཉིད་ཀྱི་ནི་ནང་དུ་བྱ། །དཀྱིལ་འཁོར་གྱི་ནི་དབུས་ཀྱི་ཆར། །སངས་རྒྱས་གཟུགས་ནི་དགོད་པར་བྱ། །དེ་ཡི་ཕྱོགས་རྣམས་ཐམས་ཅད་དུ། །ཅི་
རིགས་པར་ནི་ཡང་དག་བྲི། །ངོས་བཞིའི་རང་བཞིན་དཀྱིལ་འཁོར་ལ། །ཡི་གེ་སུམ་བཅུ་རྩ་དྲུག་དགོད། །སངས་རྒྱས་ཀྱི་ནི་ཕྱོགས་ཀུན་དུ། །ཡི་གེ་བཅུ་དྲུག་ཡང་དག་བྲི། །ཡི་གེ་བཅུ་དྲུག་རྒྱལ་པོ་ནི། །ཕྱག་རྒྱའི་
ཚོགས་དང་འོད་བཅས་པ། །དཀྱིལ་འཁོར་ཆེན་པོའི་ལོགས་བཞི་རུ། །ཡི་གེ་རྣམས་ནི་ཡང་དག་བྲི། །ཡི་གེ་སུམ་བཅུ་སུམ་བཅུ་ནི། །ཕྱོགས་རྣམས་ཀུན་དུ་དགོད་པར་བྱ། །སངས་རྒྱས་ཐུགས་ཀའི་དབུས་སུ་ནི། །ཡི་གེ་ཧཱུྃ་ནི་སྦྱར་བར་བྱ། །གང་ཞིག་སྦྱོར་བའི་
<pb id="91.296a"/>
མིང་ཅན་གྱི། །སངས་རྒྱས་དབུས་སུ་དགོད་པར་བྱ། །རྡོ་རྗེ་ཡི་གེ་རབ་སྦྱོར་བྱེད། །ཤེས་རབ་ཅན་གྱིས་ཡི་གེ་རྣམས། །རྡོ་རྗེའི་རིག་པ་འཛིན་པ་ཡིས། །དབུས་སུ་རྡོ་རྗེ་རྡོ་རྗེ་བཞི། །ཤར་དུ་ཡི་གེ་སུམ་བཅུ་བྲི། །ཡི་གེ་སུམ་བཅུ་དེ་
བཞིན་ལྷོར། །སུམ་བཅུ་བྱང་གི་ཕྱོགས་ཆ་རུ། །ནུབ་ཏུ་སུམ་བཅུ་སྦྱར་བར་བྱ། །ཡི་གེ་བཅུ་དྲུག་ཡང་དག་སྦྱོར། །དབུས་སུ་སངས་རྒྱས་བཞི་ལྡན་བྱ། །རྡོ་རྗེ་རྣལ་འབྱོར་རྣལ་འབྱོར་ཆེ། །རྣལ་འབྱོར་དབང་ཕྱུག་དབང་ཕྱུག་ཆེ། །དཔལ་ལྡན་འཇིག་
རྟེན་རྣལ་འབྱོར་ལྡན། །དབབ་པ་བརྟན་པའི་ཚོགས་གྱུར་པ། །སྨྲ་བ་ལས་བྱུང་རྒྱལ་བ་ཆེ། །སངས་རྒྱས་རྣལ་འབྱོར་འཇུག་པར་བྱ། །ཨུ་རོ་ཏི་ཀོ་ཏ་མ་ཧཱ་རྱ་ཡོ་དྷ་རྱ་བི་ར་ཏེ་ནཱ་མ་ནེ། དེ་ནས་སྦྱོར་བ་འདི་ཡིས་ནི། །རྡོ་རྗེ་འཁོར་ལོ་གཞུག་པར་བྱ། །
ཧ་ཧ་ཧོ་ཧོ་གསང་ཆེན་པོ། །རྩེ་གསུམ་རལ་པ་གསུམ་འཛིན་པ། །རྒྱལ་ཆེན་གཟི་བརྗིད་ཆེན་པོའི་དོན། །རྡོ་རྗེ་ཐིག་གིས་ཡོངས་སུ་བསྐོར། །སློབ་དཔོན་ཆེན་པོས་བལྟ་བྱས་ནས། །ཡི་གེ་རབ་ཏུ་བརྗོད་པར་བྱ། །རྡོ་རྗེའི་དཀྱིལ་
འཁོར་འཁོར་ལོ་ཡིས། །རྡོ་རྗེའི་འཁོར་ལོ་ཀུན་དུ་སྤྲོ། །ཨ་ཨཱའི་རྣལ་འབྱོར་ཡང་དག་གཟུང་། །ཨི་ཨཱི་དབང་ཕྱུག་ཆེན་པོའི་འོད། །ཨུ་ཨཱུ་རྣོན་པོ་འཆང་བ་སྟེ། །ཨེ་ཨཻ་སྒྲ་དབྱངས་རབ་བསྐུལ་བ། །ཨོ་ཨཽ་སྐྱབས་བྱེད་རྩིབས་
ཆེན་པོ། །ཨྃ་ཨཿཤེས་རབ་སྤྱན་བཟང་བ། །རྡོ་རྗེ་ལྕགས་ཀྱུ་འདི་ཡིས་ཀྱང་། །རྡོ་རྗེ་འཆང་ནི་བསྐུལ་བར་བྱ། །ཇི་ལྟར་འཁོར་ལོ་ཇི་ལྟར་རིགས། །ཅི་འོས་ཇི་ལྟར་རྡོ་རྗེའི་རིགས། །དེ་བཞིན་འཁོར་ལོ་ཡོངས་སུ་དགོད། །རྡོ་རྗེ་
སློབ་དཔོན་དཀའ་ཐུབ་ཆེ། །སྐལ་བ་ཆེན་པོ་གསང་བ་འདི། །རྡོ་རྗེ་འཁོར་ལོ་ཡང་དག་སྦྱོར། །རྣམ་འཕྲུལ་དེ་ནི་རབ་ཏུ་བསྐོར། །འཁོར་ལོ་དབབ་དང་གཞུག་པ་དང་། །ཆོ་ག་ཇི་བཞིན་འཇུག་པར་བྱ། །
རྡོ་རྗེ་དབྱིངས་སོགས་དཀྱིལ་འཁོར་དུ། །རྒྱས་པར་ཇི་སྐད་བསྟན་པ་བཞིན། །རིགས་ཀྱི་དཀྱིལ་འཁོར་འཁོར་ལོ་དང་། །འཁོར་ལོ་དཀྱིལ་འཁོར་དང་ལྡན་པ། །འཁོར་ལོའི་གནས་ནི་དབང་དུ་འགྱུར། །ཆོས་ཀྱི་འཁོར་ལོ་ཡང་དག་
<pb id="91.296b"/>
ཡང་དག་ལྡན། །རྡོ་རྗེ་འགུགས་དང་སྐལ་ལྡན་དང་། །ངས་བྱེད་རིན་ཆེན་གཟི་བརྗིད་དང་། །རྒྱལ་མཚན་བཞད་པ་ཡང་དག་ལྡན། །ཆོས་དང་རྣོན་པོ་གཙོ་བོ་མཆོག །རྒྱུ་དང་གཏུམ་པོ་དྲག་པོ་ཆེ། །ལས་དང་བསྲུང་བ་གནོད་སྦྱིན་གྲུབ། །སྣ་ཚོགས་
སྦྱོར་བ་ཡང་དག་ལྡན། །འཁོར་ལོའི་རྣམ་པར་འཕྲུལ་བ་བྱུང་། །དེ་ལྟ་བུ་ཡི་སྦྱོར་བ་ཡིས། །རྡོ་རྗེ་འཁོར་ལོ་ཀུན་དུ་བྲི། །རྡོ་རྗེ་འཛིན་ཀུན་སློབ་དཔོན་གྱིས། །དཀྱིལ་འཁོར་འདིར་ནི་གཞུག་པར་བྱ། །བུ་དང་སློབ་མ་མིན་པ་ལ། །གསང་བའི་ཚོགས་
ཆེན་སྦྱིན་མི་བྱ། །གཞན་དུ་སྐལ་བ་དང་ལྡན་པ། །གཞུང་འདི་ཁྱེད་ཀྱིས་ཅི་བདེར་བྱིན། །དེ་བཞིན་གཤེགས་པ་ཐམས་ཅད་ཀྱི་གསང་བའི་མདོ་སྡེའི་དབང་པོའི་རྒྱལ་པོ་ཤིན་དུ་གསང་བའི་རྣལ་འབྱོར་མཆོག་ཏུ་གསང་བ་རྟོག་པའི་རྒྱལ་པོ་
ཆེན་པོ་རྡོ་རྗེ་རྩེ་མོ་ལས་རྡོ་རྗེ་རིགས་ཀྱི་དེ། ཁོ་ན་ཉིད་ཤིན་དུ་གསང་བའི་རྣམ་པར་བཤད་པ་སྟེ་ལེའུ་བཞི་པ་རྫོགས་སོ།།  །།དེ་ནས་བཅོམ་ལྡན་འདས་རྣམ་པར་སྣང་མཛད་དེ་བཞིན་གཤེགས་པ་ཐམས་ཅད་དང་བཅས་པས་སླར་ཡང་དེ་
བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་རྡོ་རྗེ་སེམས་དཔའ་ལ་མཚན་བརྒྱ་རྩ་བརྒྱད་པ་འདིས་གསོལ་བ་བཏབ་པར་གྱུར་ཏོ། །རྡོ་རྗེ་ཧཱུྃ་མཛད་རྡོ་རྗེ་མཆོག །རྡོ་རྗེ་མཆོག་འཛིན་རྡོ་རྗེའི་མདའ། །རྡོ་རྗེ་ཁྲོ་གཉེར་རྡོ་རྗེའི་ལུས། །རྡོ་རྗེ་
འབར་བ་རྒྱལ་མཚན་ཆེ། །རྡོ་རྗེ་གད་རྒྱངས་རྡོ་རྗེའི་བདག །རྡོ་རྗེ་སྡེ་སྟེ་ཆོས་མཆོག་འཛིན། །རྡོ་རྗེ་རྒྱལ་མཚན་ཤིན་དུ་རྣོ། །རྡོ་རྗེ་འཁོར་ལོ་བཟླས་པ་ཆེ། །ལས་ཀྱི་རྡོ་རྗེ་རྡོ་རྗེ་ཆེ། །རྡོ་རྗེ་གནོད་སྦྱིན་འཇིགས་ཆེན་པོ། །རྡོ་རྗེ་ཕྱག་རྒྱ་སྒྲ་ཆེན་པོ། །
རྡོ་རྗེ་ཁུ་ཚུར་བརྟན་པ་ཆེ། །རྡོ་རྗེ་འབར་བ་རྡོ་རྗེ་ཆེ། །ལས་ཆེན་པོ་སྟེ་མདའ་ཆེན་པོ། །རྡོ་རྗེ་ལེགས་པ་དགའ་བ་ཆེ། །རྡོ་རྗེ་རྒྱན་ནི་འཕྲོག་བྱེད་པ། །རྡོ་རྗེ་འོད་དེ་རྒྱལ་མཚན་ཆེ། །རྡོ་རྗེའི་ཚེམས་ནི་རབ་དགའ་བ། །རྡོ་རྗེ་པད་མ་ཤིན་དུ་
གཅོད། །རྡོ་རྗེ་དཀྱིལ་འཁོར་རྡོ་རྗེ་རིག །རྡོ་རྗེ་ལྗགས་ཏེ་སྣ་ཚོགས་ཆེ། །སྣ་ཚོགས་མཚོན་ཆེན་སྐྱེ་དགུ་མདའ། །གོ་ཆ་ཆེན་པོ་རྡོ་རྗེ་སྐུ། །རྡོ་རྗེ་མཆེ་བ་འཇིགས་བྱེད་པ། །རྡོ་རྗེ་བསྡམས་པ་རྡོ་རྗེ་ཆེ། །རྡོ་རྗེ་ཁྲོ་བོ་གཞུ་ཆེན་པོ། །རྡོ་རྗེ་