<pb id="19.73b"/>
ནད་དུ་ཡིད་ལ་བྱའོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ནི་སྟོང་པ་ཉིད་དུ་ཡིད་ལ་བྱའོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ནི་བདག་གི་མྱེད་པར་ཡིད་ལ་བྱའོ། །ཡིད་ཀྱི་འདུས་ཏེ་རེག་
པའི་རྐྱེན་ཀྱིས་ཚོར་བ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ནི་གནོད་པར་ཡིད་ལ་བྱའོ།།                   །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། 
<bampo n="9.97" zh="17.661"/>བམ་པོ་དྲུག་པ། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སའི་ཁམས་ནི་མྱི་རྟག་པར་ཡིད་ལ་བྱའོ། །སའི་ཁམས་ནི་སྡུག་བསྔལ་
བར་ཡིད་ལ་བྱའོ། །སའི་ཁམས་ནི་བདག་མྱེད་པར་ཡིད་ལ་བྱའོ། །སའི་ཁམས་ནི་ཞི་བར་ཡིད་ལ་བྱའོ། །སའི་ཁམས་ནི་དབེན་པར་ཡིད་ལ་བྱའོ། །སའི་ཁམས་ནི་ནད་དུ་ཡིད་ལ་བྱའོ། །སའི་ཁམས་ནི་
ཤུ་བར་ཡིད་ལ་བྱའོ། །སའི་ཁམས་ནི་ཟུག་རྔུར་ཡིད་ལ་བྱའོ། །སའི་ཁམས་ནི་སྡིག་པར་ཡིད་ལ་བྱའོ། །སའི་ཁམས་ནི་ན་བར་ཡིད་ལ་བྱའོ། །སའི་ཁམས་ནི་དགྲར་ཡིད་ལ་བྱའོ། །སའི་ཁམས་ནི་
འཇིག་པའི་ཆོས་ཅན་དུ་ཡིད་ལ་བྱའོ། །སའི་ཁམས་ནི་མྱི་བརྟན་པར་ཡིད་ལ་བྱའོ། །སའི་ཁམས་ནི་འཇིག་པར་ཡིད་ལ་བྱའོ། །སའི་ཁམས་ནི་འཇིགས་པར་ཡིད་ལ་བྱའོ། །སའི་ཁམས་ནི་འགོ་
བའི་ནད་དུ་ཡིད་ལ་བྱའོ། །སའི་ཁམས་ནི་སྟོང་པ་ཉིད་དུ་ཡིད་ལ་བྱའོ། །སའི་ཁམས་ནི་བདག་གི་མྱེད་པར་ཡིད་ལ་བྱའོ། །སའི་ཁམས་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །སའི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། ཆུའི་ཁམས་ནི་མྱི་རྟག་པར་ཡིད་ལ་བྱའོ། །ཆུའི་ཁམས་ནི་སྡུག་བསྔལ་བར་ཡིད་ལ་བྱའོ། །ཆུའི་ཁམས་ནི་བདག་མྱེད་པར་ཡིད་ལ་
<pb id="19.74a"/>
བྱའོ། །ཆུའི་ཁམས་ནི་ཞི་བར་ཡིད་ལ་བྱའོ། །ཆུའི་ཁམས་ནི་དབེན་པར་ཡིད་ལ་བྱའོ། །ཆུའི་ཁམས་ནི་ནད་དུ་ཡིད་ལ་བྱའོ། །ཆུའི་ཁམས་ནི་ཤུ་བར་ཡིད་ལ་བྱའོ། །ཆུའི་ཁམས་ནི་ཟུག་རྔུར་ཡིད་ལ་བྱའོ། །ཆུའི་ཁམས་ནི་སྡིག་པར་ཡིད་ལ་བྱའོ། །ཆུའི་ཁམས་ནི་ན་བར་
ཡིད་ལ་བྱའོ། །ཆུའི་ཁམས་ནི་དགྲར་ཡིད་ལ་བྱའོ། །ཆུའི་ཁམས་ནི་འཇིག་པའི་ཆོས་ཅན་དུ་ཡིད་ལ་བྱའོ། །ཆུའི་ཁམས་ནི་མྱི་བརྟན་པར་ཡིད་ལ་བྱའོ། །ཆུའི་ཁམས་ནི་འཇིག་པར་ཡིད་ལ་བྱའོ། །ཆུའི་ཁམས་ནི་འཇིགས་པར་ཡིད་ལ་བྱའོ། །ཆུའི་ཁམས་ནི་
འགོ་བའི་ནད་དུ་ཡིད་ལ་བྱའོ། །ཆུའི་ཁམས་ནི་སྟོང་པ་ཉིད་དུ་ཡིད་ལ་བྱའོ། །ཆུའི་ཁམས་ནི་བདག་གི་མྱེད་པར་ཡིད་ལ་བྱའོ། །ཆུའི་ཁམས་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །ཆུའི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་
དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། མྱེའི་ཁམས་ནི་མྱི་རྟག་པར་ཡིད་ལ་བྱའོ། །མྱེའི་ཁམས་ནི་སྡུག་བསྔལ་བར་ཡིད་ལ་བྱའོ། །མྱེའི་ཁམས་ནི་བདག་མྱེད་པར་ཡིད་ལ་བྱའོ། །
མྱེའི་ཁམས་ནི་ཞི་བར་ཡིད་ལ་བྱའོ། །མྱེའི་ཁམས་ནི་དབེན་པར་ཡིད་ལ་བྱའོ། །མྱེའི་ཁམས་ནི་ནད་དུ་ཡིད་ལ་བྱའོ། །མྱེའི་ཁམས་ནི་ཤུ་བར་ཡིད་ལ་བྱའོ། །མྱེའི་ཁམས་ནི་ཟུག་རྔུར་ཡིད་ལ་བྱའོ། །མྱེའི་ཁམས་
ནི་སྡིག་པར་ཡིད་ལ་བྱའོ། །མྱེའི་ཁམས་ནི་ན་བར་ཡིད་ལ་བྱའོ། །མྱེའི་ཁམས་ནི་དགྲར་ཡིད་ལ་བྱའོ། །མྱེའི་ཁམས་ནི་འཇིག་པའི་ཆོས་ཅན་དུ་ཡིད་ལ་བྱའོ། །མྱེའི་ཁམས་ནི་མྱི་བརྟན་པར་ཡིད་ལ་བྱའོ། །མྱེའི་
ཁམས་ནི་འཇིག་པར་ཡིད་ལ་བྱའོ། །མྱེའི་ཁམས་ནི་འཇིགས་པར་ཡིད་ལ་བྱའོ། །མྱེའི་ཁམས་ནི་འགོ་བའི་ནད་དུ་ཡིད་ལ་བྱའོ། །མྱེའི་ཁམས་ནི་སྟོང་པ་ཉིད་དུ་ཡིད་ལ་བྱའོ། །མྱེའི་ཁམས་ནི་བདག་
གི་མྱེད་པར་ཡིད་ལ་བྱའོ། །མྱེའི་ཁམས་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །མྱེའི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་
<pb id="19.74b"/>
དམྱིགས་པའི་ཚུལ་གྱིས། རླུང་གི་ཁམས་ནི་མྱི་རྟག་པར་ཡིད་ལ་བྱའོ། །རླུང་གི་ཁམས་ནི་སྡུག་བསྔལ་བར་ཡིད་ལ་བྱའོ། །རླུང་གི་ཁམས་ནི་བདག་མྱེད་པར་ཡིད་ལ་བྱའོ། །རླུང་གི་ཁམས་ནི་ཞི་བར་ཡིད་ལ་བྱའོ། །
རླུང་གི་ཁམས་ནི་དབེན་པར་ཡིད་ལ་བྱའོ། །རླུང་གི་ཁམས་ནི་ནད་དུ་ཡིད་ལ་བྱའོ། །རླུང་གི་ཁམས་ནི་ཤུ་བར་ཡིད་ལ་བྱའོ། །རླུང་གི་ཁམས་ནི་ཟུག་རྔུར་ཡིད་ལ་བྱའོ། །རླུང་གི་ཁམས་ནི་སྡིག་པར་ཡིད་ལ་བྱའོ། །རླུང་གི་ཁམས་ནི་ན་བར་ཡིད་ལ་བྱའོ། །རླུང་
གི་ཁམས་ནི་དགྲར་ཡིད་ལ་བྱའོ། །རླུང་གི་ཁམས་ནི་འཇིག་པའི་ཆོས་ཅན་དུ་ཡིད་ལ་བྱའོ། །རླུང་གི་ཁམས་ནི་མྱི་བརྟན་པར་ཡིད་ལ་བྱའོ། །རླུང་གི་ཁམས་ནི་འཇིག་པར་ཡིད་ལ་བྱའོ། །རླུང་གི་ཁམས་ནི་འཇིགས་པར་
ཡིད་ལ་བྱའོ། །རླུང་གི་ཁམས་ནི་འགོ་བའི་ནད་དུ་ཡིད་ལ་བྱའོ། །རླུང་གི་ཁམས་ནི་སྟོང་པ་ཉིད་དུ་ཡིད་ལ་བྱའོ། །རླུང་གི་ཁམས་ནི་བདག་གི་མྱེད་པར་ཡིད་ལ་བྱའོ། །རླུང་གི་ཁམས་ནི་ཡིད་བརྟན་དུ་མྱི་རུང་བར་
ཡིད་ལ་བྱའོ། །རླུང་གི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། ནམ་མཁའི་ཁམས་ནི་མྱི་རྟག་པར་ཡིད་ལ་བྱའོ། །
ནམ་མཁའི་ཁམས་ནི་སྡུག་བསྔལ་བར་ཡིད་ལ་བྱའོ། །ནམ་མཁའི་ཁམས་ནི་བདག་མྱེད་པར་ཡིད་ལ་བྱའོ། །ནམ་མཁའི་ཁམས་ནི་ཞི་བར་ཡིད་ལ་བྱའོ། །ནམ་མཁའི་ཁམས་ནི་དབེན་པར་ཡིད་ལ་བྱའོ། །
ནམ་མཁའི་ཁམས་ནི་ནད་དུ་ཡིད་ལ་བྱའོ། །ནམ་མཁའི་ཁམས་ནི་ཤུ་བར་ཡིད་ལ་བྱའོ། །ནམ་མཁའི་ཁམས་ནི་ཟུག་རྔུར་ཡིད་ལ་བྱའོ། །ནམ་མཁའི་ཁམས་ནི་སྡིག་པར་ཡིད་ལ་བྱའོ། །ནམ་མཁའི་ཁམས་
ནི་ན་བར་ཡིད་ལ་བྱའོ། །ནམ་མཁའི་ཁམས་ནི་དགྲར་ཡིད་ལ་བྱའོ། །ནམ་མཁའི་ཁམས་ནི་འཇིག་པའི་ཆོས་ཅན་དུ་ཡིད་ལ་བྱའོ། །ནམ་མཁའི་ཁམས་ནི་མྱི་བརྟན་པར་ཡིད་ལ་བྱའོ། །ནམ་མཁའི་ཁམས་ནི་
<pb id="19.75a"/>
འཇིག་པར་ཡིད་ལ་བྱའོ། །ནམ་མཁའི་ཁམས་ནི་འཇིགས་པར་ཡིད་ལ་བྱའོ། །ནམ་མཁའི་ཁམས་ནི་འགོ་བའི་ནད་དུ་ཡིད་ལ་བྱའོ། །ནམ་མཁའི་ཁམས་ནི་སྟོང་པ་ཉིད་དུ་ཡིད་ལ་བྱའོ། །ནམ་མཁའི་
ཁམས་ནི་བདག་གི་མྱེད་པར་ཡིད་ལ་བྱའོ། །ནམ་མཁའི་ཁམས་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །ནམ་མཁའི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་
བསྐྱེད་པས། དེ་མྱི་དམྱིགས་པའི་ཚུལ་གྱིས། རྣམ་པར་ཤེས་པའི་ཁམས་ནི་མྱི་རྟག་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་སྡུག་བསྔལ་བར་ཡིད་ལ་བྱའོ། །རྣམ་པར་ཤེས་པའི་ཁམས་ནི་བདག་མྱེད་
པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་ཞི་བར་ཡིད་ལ་བྱའོ། །རྣམ་པར་ཤེས་པའི་ཁམས་ནི་དབེན་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་ནད་དུ་ཡིད་ལ་བྱའོ། །རྣམ་པར་ཤེས་པའི་ཁམས་
ནི་ཤུ་བར་ཡིད་ལ་བྱའོ། །རྣམ་པར་ཤེས་པའི་ཁམས་ནི་ཟུག་རྔུར་ཡིད་ལ་བྱའོ། །རྣམ་པར་ཤེས་པའི་ཁམས་ནི་སྡིག་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་ན་བར་ཡིད་ལ་བྱའོ། །རྣམ་པར་ཤེས་པའི་
ཁམས་ནི་དགྲར་ཡིད་ལ་བྱའོ། །རྣམ་པར་ཤེས་པའི་ཁམས་ནི་འཇིག་པའི་ཆོས་ཅན་དུ་ཡིད་ལ་བྱའོ། །རྣམ་པར་ཤེས་པའི་ཁམས་ནི་མྱི་བརྟན་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་འཇིག་པར་ཡིད་ལ་
བྱའོ། །རྣམ་པར་ཤེས་པའི་ཁམས་ནི་འཇིགས་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་འགོ་བའི་ནད་དུ་ཡིད་ལ་བྱའོ། །རྣམ་པར་ཤེས་པའི་ཁམས་ནི་སྟོང་པ་ཉིད་དུ་ཡིད་ལ་བྱའོ། །རྣམ་པར་ཤེས་པའི་ཁམས་
ནི་བདག་གི་མྱེད་པར་ཡིད་ལ་བྱའོ། །རྣམ་པར་ཤེས་པའི་ཁམས་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །རྣམ་པར་ཤེས་པའི་ཁམས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་
<pb id="19.75b"/>
པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། མ་རིག་པ་ནི་མྱི་རྟག་པར་ཡིད་ལ་བྱའོ། །མ་རིག་པ་ནི་སྡུག་བསྔལ་བར་ཡིད་ལ་བྱའོ། །མ་རིག་པ་ནི་བདག་མྱེད་པར་ཡིད་ལ་བྱའོ། །མ་རིག་པ་ནི་ཞི་བར་
ཡིད་ལ་བྱའོ། །མ་རིག་པ་ནི་དབེན་པར་ཡིད་ལ་བྱའོ། །མ་རིག་པ་ནི་ནད་དུ་ཡིད་ལ་བྱའོ། །མ་རིག་པ་ནི་ཤུ་བར་ཡིད་ལ་བྱའོ། །མ་རིག་པ་ནི་ཟུག་རྔུར་ཡིད་ལ་བྱའོ། །མ་རིག་པ་ནི་སྡིག་པར་ཡིད་ལ་བྱའོ། །མ་རིག་
པ་ནི་ན་བར་ཡིད་ལ་བྱའོ། །མ་རིག་པ་ནི་དགྲར་ཡིད་ལ་བྱའོ། །མ་རིག་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །མ་རིག་པ་ནི་མྱི་བརྟན་པར་ཡིད་ལ་བྱའོ། །མ་རིག་པ་ནི་འཇིག་པར་ཡིད་ལ་བྱའོ། །མ་རིག་པ་ནི་
འཇིགས་པར་ཡིད་ལ་བྱའོ། །མ་རིག་པ་ནི་འགོ་བའི་ནད་དུ་ཡིད་ལ་བྱའོ། །མ་རིག་པ་ནི་སྟོང་པ་ཉིད་དུ་ཡིད་ལ་བྱའོ། །མ་རིག་པ་ནི་བདག་གི་མྱེད་པར་ཡིད་ལ་བྱའོ། །མ་རིག་པ་ནི་ཡིད་བརྟན་དུ་མྱི་རུང་བར་ཡིད་ལ་
བྱའོ། །མ་རིག་པ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། འདུ་བྱེད་ནི་མྱི་རྟག་པར་ཡིད་ལ་བྱའོ། །འདུ་བྱེད་ནི་
སྡུག་བསྔལ་བར་ཡིད་ལ་བྱའོ། །འདུ་བྱེད་ནི་བདག་མྱེད་པར་ཡིད་ལ་བྱའོ། །འདུ་བྱེད་ནི་ཞི་བར་ཡིད་ལ་བྱའོ། །འདུ་བྱེད་ནི་དབེན་པར་ཡིད་ལ་བྱའོ། །འདུ་བྱེད་ནི་ནད་དུ་ཡིད་ལ་བྱའོ། །འདུ་བྱེད་ནི་ཤུ་བར་ཡིད་ལ་བྱའོ། །
འདུ་བྱེད་ནི་ཟུག་རྔུར་ཡིད་ལ་བྱའོ། །འདུ་བྱེད་ནི་སྡིག་པར་ཡིད་ལ་བྱའོ། །འདུ་བྱེད་ནི་ན་བར་ཡིད་ལ་བྱའོ། །འདུ་བྱེད་ནི་དགྲར་ཡིད་ལ་བྱའོ། །འདུ་བྱེད་ནི་འཇིག་པའི་ཆོས་ཅན་དུ་ཡིད་ལ་བྱའོ། །འདུ་བྱེད་ནི་མྱི་བརྟན་པར་
ཡིད་ལ་བྱའོ། །འདུ་བྱེད་ནི་འཇིག་པར་ཡིད་ལ་བྱའོ། །འདུ་བྱེད་ནི་འཇིགས་པར་ཡིད་ལ་བྱའོ། །འདུ་བྱེད་ནི་འགོ་བའི་ནད་དུ་ཡིད་ལ་བྱའོ། །འདུ་བྱེད་ནི་སྟོང་པ་ཉིད་དུ་ཡིད་ལ་བྱའོ། །འདུ་བྱེད་ནི་བདག་གི་
<pb id="19.76a"/>
མྱེད་པར་ཡིད་ལ་བྱའོ། །འདུ་བྱེད་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །འདུ་བྱེད་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་
དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། རྣམ་པར་ཤེས་པ་ནི་མྱི་རྟག་པར་ཡིད་ལ་བྱའོ། །རྣམ་པར་ཤེས་པ་ནི་སྡུག་བསྔལ་བར་ཡིད་ལ་བྱའོ། །
རྣམ་པར་ཤེས་པ་ནི་བདག་མྱེད་པར་ཡིད་ལ་བྱའོ། །རྣམ་པར་ཤེས་པ་ནི་ཞི་བར་ཡིད་ལ་བྱའོ། །རྣམ་པར་ཤེས་པ་ནི་དབེན་པར་ཡིད་ལ་བྱའོ། །རྣམ་པར་ཤེས་པ་ནི་ནད་དུ་ཡིད་
ལ་བྱའོ། །རྣམ་པར་ཤེས་པ་ནི་ཤུ་བར་ཡིད་ལ་བྱའོ། །རྣམ་པར་ཤེས་པ་ནི་ཟུག་རྔུར་ཡིད་ལ་བྱའོ། །རྣམ་པར་ཤེས་པ་ནི་སྡིག་པར་ཡིད་ལ་བྱའོ། །རྣམ་པར་
ཤེས་པ་ནི་ན་བར་ཡིད་ལ་བྱའོ། །རྣམ་པར་ཤེས་པ་ནི་དགྲར་ཡིད་ལ་བྱའོ། །རྣམ་པར་ཤེས་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །རྣམ་པར་ཤེས་པ་ནི་མྱི་
བརྟན་པར་ཡིད་ལ་བྱའོ། །རྣམ་པར་ཤེས་པ་ནི་འཇིག་པར་ཡིད་ལ་བྱའོ། །རྣམ་པར་ཤེས་པ་ནི་འཇིགས་པར་ཡིད་ལ་བྱའོ། །རྣམ་པར་ཤེས་པ་ནི་འགོ་བའི་ནད་དུ་ཡིད་ལ་
བྱའོ། །རྣམ་པར་ཤེས་པ་ནི་སྟོང་པ་ཉིད་དུ་ཡིད་ལ་བྱའོ། །རྣམ་པར་ཤེས་པ་ནི་བདག་གི་མྱེད་པར་ཡིད་ལ་བྱའོ། །རྣམ་པར་ཤེས་པ་ནི་ཡིད་བརྟན་དུ་མྱི་
རུང་བར་ཡིད་ལ་བྱའོ། །རྣམ་པར་ཤེས་པ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་
<pb id="19.76b"/>
པའི་ཚུལ་གྱིས། མྱིང་དང་གཟུགས་ནི་མྱི་རྟག་པར་ཡིད་ལ་བྱའོ། །མྱིང་དང་གཟུགས་ནི་སྡུག་བསྔལ་བར་ཡིད་ལ་བྱའོ། །མྱིང་དང་གཟུགས་ནི་བདག་མྱེད་པར་ཡིད་ལ་
བྱའོ། །མྱིང་དང་གཟུགས་ནི་ཞི་བར་ཡིད་ལ་བྱའོ། །མྱིང་དང་གཟུགས་ནི་དབེན་པར་ཡིད་ལ་བྱའོ། །མྱིང་དང་གཟུགས་ནི་ནད་དུ་ཡིད་ལ་བྱའོ། །མྱིང་དང་གཟུགས་
ནི་ཤུ་བར་ཡིད་ལ་བྱའོ། །མྱིང་དང་གཟུགས་ནི་ཟུག་རྔུར་ཡིད་ལ་བྱའོ། །མྱིང་དང་གཟུགས་ནི་སྡིག་པར་ཡིད་ལ་བྱའོ། །མྱིང་དང་གཟུགས་ནི་ན་བར་ཡིད་ལ་བྱའོ། །མྱིང་དང་གཟུགས་ནི་དགྲར་ཡིད་ལ་
བྱའོ། །མྱིང་དང་གཟུགས་ནི་འཇིག་པའི་ཆོས་ཅན་དུ་ཡིད་ལ་བྱའོ། །མྱིང་དང་གཟུགས་ནི་མྱི་བརྟན་པར་ཡིད་ལ་བྱའོ། །མྱིང་དང་གཟུགས་
ནི་འཇིག་པར་ཡིད་ལ་བྱའོ། །མྱིང་དང་གཟུགས་ནི་འཇིགས་པར་ཡིད་ལ་བྱའོ། །མྱིང་དང་གཟུགས་ནི་འགོ་བའི་ནད་དུ་ཡིད་ལ་བྱའོ། །མྱིང་དང་
གཟུགས་ནི་སྟོང་པ་ཉིད་དུ་ཡིད་ལ་བྱའོ། །མྱིང་དང་གཟུགས་ནི་བདག་གི་མྱེད་པར་ཡིད་ལ་བྱའོ། །མྱིང་དང་གཟུགས་ནི་ཡིད་བརྟན་དུ་མྱི་རུང་བར་ཡིད་ལ་
བྱའོ། །མྱིང་དང་གཟུགས་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སྐྱེ་མཆེད་དྲུག་ནི་
མྱི་རྟག་པར་ཡིད་ལ་བྱའོ། །སྐྱེ་མཆེད་དྲུག་ནི་སྡུག་བསྔལ་བར་ཡིད་ལ་བྱའོ། །སྐྱེ་མཆེད་དྲུག་ནི་བདག་མྱེད་པར་ཡིད་ལ་བྱའོ། །སྐྱེ་མཆེད་དྲུག་ནི་ཞི་བར་ཡིད་ལ་བྱའོ། །སྐྱེ་མཆེད་དྲུག་ནི་དབེན་པར་ཡིད་ལ་བྱའོ། །སྐྱེ་
<pb id="19.77a"/>
མཆེད་དྲུག་ནི་ནད་དུ་ཡིད་ལ་བྱའོ། །སྐྱེ་མཆེད་དྲུག་ནི་ཤུ་བར་ཡིད་ལ་བྱའོ། །སྐྱེ་མཆེད་དྲུག་ནི་ཟུག་རྔུར་ཡིད་ལ་བྱའོ། །སྐྱེ་མཆེད་དྲུག་ནི་སྡིག་པར་ཡིད་ལ་བྱའོ། །སྐྱེ་མཆེད་དྲུག་ནི་ན་བར་ཡིད་
ལ་བྱའོ། །སྐྱེ་མཆེད་དྲུག་ནི་དགྲར་ཡིད་ལ་བྱའོ། །སྐྱེ་མཆེད་དྲུག་ནི་འཇིག་པའི་ཆོས་ཅན་དུ་ཡིད་ལ་བྱའོ། །སྐྱེ་མཆེད་དྲུག་ནི་མྱི་བརྟན་པར་ཡིད་ལ་བྱའོ། །སྐྱེ་མཆེད་དྲུག་ནི་འཇིག་པར་ཡིད་ལ་བྱའོ། །སྐྱེ་མཆེད་
དྲུག་ནི་འཇིགས་པར་ཡིད་ལ་བྱའོ། །སྐྱེ་མཆེད་དྲུག་ནི་འགོ་བའི་ནད་དུ་ཡིད་ལ་བྱའོ། །སྐྱེ་མཆེད་དྲུག་ནི་སྟོང་པ་ཉིད་དུ་ཡིད་ལ་བྱའོ། །སྐྱེ་མཆེད་དྲུག་ནི་བདག་གི་མྱེད་པར་ཡིད་ལ་བྱའོ། །སྐྱེ་མཆེད་དྲུག་ནི་ཡིད་བརྟན་
དུ་མྱི་རུང་བར་ཡིད་ལ་བྱའོ། །སྐྱེ་མཆེད་དྲུག་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། རེག་པ་ནི་མྱི་རྟག་པར་ཡིད་ལ་
བྱའོ། །རེག་པ་ནི་སྡུག་བསྔལ་བར་ཡིད་ལ་བྱའོ། །རེག་པ་ནི་བདག་མྱེད་པར་ཡིད་ལ་བྱའོ། །རེག་པ་ནི་ཞི་བར་ཡིད་ལ་བྱའོ། །རེག་པ་ནི་དབེན་པར་ཡིད་ལ་བྱའོ། །རེག་པ་ནི་ནད་དུ་ཡིད་ལ་བྱའོ། །རེག་པ་ནི་ཤུ་བར་ཡིད་
ལ་བྱའོ། །རེག་པ་ནི་ཟུག་རྔུར་ཡིད་ལ་བྱའོ། །རེག་པ་ནི་སྡིག་པར་ཡིད་ལ་བྱའོ། །རེག་པ་ནི་ན་བར་ཡིད་ལ་བྱའོ། །རེག་པ་ནི་དགྲར་ཡིད་ལ་བྱའོ། །རེག་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །རེག་པ་ནི་མྱི་བརྟན་
པར་ཡིད་ལ་བྱའོ། །རེག་པ་ནི་འཇིག་པར་ཡིད་ལ་བྱའོ། །རེག་པ་ནི་འཇིགས་པར་ཡིད་ལ་བྱའོ། །རེག་པ་ནི་འགོ་བའི་ནད་དུ་ཡིད་ལ་བྱའོ། །རེག་པ་ནི་སྟོང་པ་ཉིད་དུ་ཡིད་ལ་བྱའོ། །རེག་པ་ནི་བདག་གི་མྱེད་པར་
ཡིད་ལ་བྱའོ། །རེག་པ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །རེག་པ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། 
<pb id="19.77b"/>
ཚོར་བ་ནི་མྱི་རྟག་པར་ཡིད་ལ་བྱའོ། །ཚོར་བ་ནི་སྡུག་བསྔལ་བར་ཡིད་ལ་བྱའོ། །ཚོར་བ་ནི་བདག་མྱེད་པར་ཡིད་ལ་བྱའོ། །ཚོར་བ་ནི་ཞི་བར་ཡིད་ལ་བྱའོ། །ཚོར་བ་ནི་དབེན་
པར་ཡིད་ལ་བྱའོ། །ཚོར་བ་ནི་ནད་དུ་ཡིད་ལ་བྱའོ། །ཚོར་བ་ནི་ཤུ་བར་ཡིད་ལ་བྱའོ། །ཚོར་བ་ནི་ཟུག་རྔུར་ཡིད་ལ་བྱའོ། །ཚོར་བ་ནི་སྡིག་པར་ཡིད་ལ་བྱའོ། །ཚོར་བ་ནི་ན་བར་ཡིད་ལ་བྱའོ། །ཚོར་བ་ནི་དགྲར་ཡིད་ལ་
བྱའོ། །ཚོར་བ་ནི་འཇིག་པའི་ཆོས་ཅན་དུ་ཡིད་ལ་བྱའོ། །ཚོར་བ་ནི་མྱི་བརྟན་པར་ཡིད་ལ་བྱའོ། །ཚོར་བ་ནི་འཇིག་པར་ཡིད་ལ་བྱའོ། །ཚོར་བ་ནི་འཇིགས་པར་ཡིད་ལ་བྱའོ། །ཚོར་བ་ནི་འགོ་བའི་ནད་དུ་ཡིད་ལ་
བྱའོ། །ཚོར་བ་ནི་སྟོང་པ་ཉིད་དུ་ཡིད་ལ་བྱའོ། །ཚོར་བ་ནི་བདག་གི་མྱེད་པར་ཡིད་ལ་བྱའོ། །ཚོར་བ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །ཚོར་བ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་
ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སྲེད་པ་ནི་མྱི་རྟག་པར་ཡིད་ལ་བྱའོ། །སྲེད་པ་ནི་སྡུག་བསྔལ་བར་ཡིད་ལ་བྱའོ། །སྲེད་པ་ནི་བདག་མྱེད་པར་ཡིད་ལ་བྱའོ། །སྲེད་པ་ནི་ཞི་བར་
ཡིད་ལ་བྱའོ། །སྲེད་པ་ནི་དབེན་པར་ཡིད་ལ་བྱའོ། །སྲེད་པ་ནི་ནད་དུ་ཡིད་ལ་བྱའོ། །སྲེད་པ་ནི་ཤུ་བར་ཡིད་ལ་བྱའོ། །སྲེད་པ་ནི་ཟུག་རྔུར་ཡིད་ལ་བྱའོ། །སྲེད་པ་ནི་སྡིག་པར་ཡིད་ལ་བྱའོ། །སྲེད་པ་ནི་ན་བར་ཡིད་ལ་
བྱའོ། །སྲེད་པ་ནི་དགྲར་ཡིད་ལ་བྱའོ། །སྲེད་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །སྲེད་པ་ནི་མྱི་བརྟན་པར་ཡིད་ལ་བྱའོ། །སྲེད་པ་ནི་འཇིག་པར་ཡིད་ལ་བྱའོ། །སྲེད་པ་ནི་འཇིགས་པར་ཡིད་ལ་བྱའོ། །སྲེད་
པ་ནི་འགོ་བའི་ནད་དུ་ཡིད་ལ་བྱའོ། །སྲེད་པ་ནི་སྟོང་པ་ཉིད་དུ་ཡིད་ལ་བྱའོ། །སྲེད་པ་ནི་བདག་གི་མྱེད་པར་ཡིད་ལ་བྱའོ། །སྲེད་པ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །སྲེད་པ་ནི་གནོད་པར་ཡིད་ལ་བྱའོ། །
<pb id="19.78a"/>
རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། ལེན་པ་ནི་མྱི་རྟག་པར་ཡིད་ལ་བྱའོ། །ལེན་པ་ནི་སྡུག་བསྔལ་བར་ཡིད་ལ་བྱའོ། །ལེན་པ་ནི་
བདག་མྱེད་པར་ཡིད་ལ་བྱའོ། །ལེན་པ་ནི་ཞི་བར་ཡིད་ལ་བྱའོ། །ལེན་པ་ནི་དབེན་པར་ཡིད་ལ་བྱའོ། །ལེན་པ་ནི་ནད་དུ་ཡིད་ལ་བྱའོ། །ལེན་པ་ནི་ཤུ་བར་ཡིད་ལ་བྱའོ། །ལེན་པ་ནི་ཟུག་རྔུར་ཡིད་ལ་བྱའོ། །ལེན་པ་ནི་
སྡིག་པར་ཡིད་ལ་བྱའོ། །ལེན་པ་ནི་ན་བར་ཡིད་ལ་བྱའོ། །ལེན་པ་ནི་དགྲར་ཡིད་ལ་བྱའོ། །ལེན་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །ལེན་པ་ནི་མྱི་བརྟན་པར་ཡིད་ལ་བྱའོ། །ལེན་པ་ནི་འཇིག་པར་ཡིད་ལ་
བྱའོ། །ལེན་པ་ནི་འཇིགས་པར་ཡིད་ལ་བྱའོ། །ལེན་པ་ནི་འགོ་བའི་ནད་དུ་ཡིད་ལ་བྱའོ། །ལེན་པ་ནི་སྟོང་པ་ཉིད་དུ་ཡིད་ལ་བྱའོ། །ལེན་པ་ནི་བདག་གི་མྱེད་པར་ཡིད་ལ་
བྱའོ། །ལེན་པ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །ལེན་པ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སྲིད་པ་ནི་མྱི་རྟག་
པར་ཡིད་ལ་བྱའོ། །སྲིད་པ་ནི་སྡུག་བསྔལ་བར་ཡིད་ལ་བྱའོ། །སྲིད་པ་ནི་བདག་མྱེད་པར་ཡིད་ལ་བྱའོ། །སྲིད་པ་ནི་ཞི་བར་ཡིད་ལ་བྱའོ། །སྲིད་པ་ནི་དབེན་པར་ཡིད་ལ་བྱའོ། །སྲིད་པ་ནི་ནད་དུ་ཡིད་ལ་བྱའོ། །སྲིད་པ་
ནི་ཤུ་བར་ཡིད་ལ་བྱའོ། །སྲིད་པ་ནི་ཟུག་རྔུར་ཡིད་ལ་བྱའོ། །སྲིད་པ་ནི་སྡིག་པར་ཡིད་ལ་བྱའོ། །སྲིད་པ་ནི་དགྲར་ཡིད་ལ་བྱའོ། །སྲིད་པ་ནི་འཇིག་པའི་ཆོས་ཅན་དུ་ཡིད་ལ་བྱའོ། །སྲིད་པ་ནི་མྱི་བརྟན་པར་ཡིད་
ལ་བྱའོ། །སྲིད་པ་ནི་འཇིག་པར་ཡིད་ལ་བྱའོ། །སྲིད་པ་ནི་འཇིགས་པར་ཡིད་ལ་བྱའོ། །སྲིད་པ་ནི་འགོ་བའི་ནད་དུ་ཡིད་ལ་བྱའོ། །སྲིད་པ་ནི་སྟོང་པ་ཉིད་དུ་ཡིད་ལ་བྱའོ། །སྲིད་པ་ནི་བདག་གི་མྱེད་པར་ཡིད་ལ་ 
<pb id="19.78b"/>
བྱའོ། །སྲིད་པ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །སྲིད་པ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སྐྱེ་བ་ནི་མྱི་རྟག་
པར་ཡིད་ལ་བྱའོ། །སྐྱེ་བ་ནི་སྡུག་བསྔལ་བར་ཡིད་ལ་བྱའོ། །སྐྱེ་བ་ནི་བདག་མྱེད་པར་ཡིད་ལ་བྱའོ། །སྐྱེ་བ་ནི་ཞི་བར་ཡིད་ལ་བྱའོ། །སྐྱེ་བ་ནི་དབེན་པར་ཡིད་ལ་བྱའོ། །སྐྱེ་བ་ནི་ནད་དུ་ཡིད་ལ་བྱའོ། །སྐྱེ་བ་ནི་ཤུ་བར་
ཡིད་ལ་བྱའོ། །སྐྱེ་བ་ནི་ཟུག་རྔུར་ཡིད་ལ་བྱའོ། །སྐྱེ་བ་ནི་སྡིག་པར་ཡིད་ལ་བྱའོ། །སྐྱེ་བ་ནི་ན་བར་ཡིད་ལ་བྱའོ། །སྐྱེ་བ་ནི་དགྲར་ཡིད་ལ་བྱའོ། །སྐྱེ་བ་ནི་འཇིག་པའི་ཆོས་ཅན་དུ་ཡིད་ལ་བྱའོ། །སྐྱེ་བ་ནི་མྱི་བརྟན་
པར་ཡིད་ལ་བྱའོ། །སྐྱེ་བ་ནི་འཇིག་པར་ཡིད་ལ་བྱའོ། །སྐྱེ་བ་ནི་འཇིགས་པར་ཡིད་ལ་བྱའོ། །སྐྱེ་བ་ནི་འགོ་བའི་ནད་དུ་ཡིད་ལ་བྱའོ། །སྐྱེ་བ་ནི་སྟོང་པ་ཉིད་དུ་ཡིད་ལ་བྱའོ། །སྐྱེ་བ་ནི་བདག་གི་མྱེད་པར་ཡིད་ལ་བྱའོ། །
སྐྱེ་བ་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །སྐྱེ་བ་ནི་གནོད་པར་ཡིད་ལ་བྱའོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། རྒ་ཤི་ནི་མྱི་རྟག་
པར་ཡིད་ལ་བྱའོ། །རྒ་ཤི་ནི་སྡུག་བསྔལ་བར་ཡིད་ལ་བྱའོ། །རྒ་ཤི་ནི་བདག་མྱེད་པར་ཡིད་ལ་བྱའོ། །རྒ་ཤི་ནི་ཞི་བར་ཡིད་ལ་བྱའོ། །རྒ་ཤི་ནི་དབེན་པར་ཡིད་ལ་བྱའོ། །རྒ་ཤི་ནི་ནད་དུ་ཡིད་ལ་བྱའོ། །རྒ་ཤི་
ནི་ཤུ་བར་ཡིད་ལ་བྱའོ། །རྒ་ཤི་ནི་ཟུག་རྔུར་ཡིད་ལ་བྱའོ། །རྒ་ཤི་ནི་སྡིག་པར་ཡིད་ལ་བྱའོ། །རྒ་ཤི་ནི་ན་བར་ཡིད་ལ་བྱའོ། །རྒ་ཤི་ནི་དགྲར་ཡིད་ལ་བྱའོ། །རྒ་ཤི་ནི་འཇིག་
པའི་ཆོས་ཅན་དུ་ཡིད་ལ་བྱའོ། །རྒ་ཤི་ནི་མྱི་བརྟན་པར་ཡིད་ལ་བྱའོ། །རྒ་ཤི་ནི་འཇིག་པར་ཡིད་ལ་བྱའོ། །རྒ་ཤི་ནི་འཇིགས་པར་ཡིད་ལ་བྱའོ། །རྒ་ཤི་ནི་འགོ་བའི་ནད་དུ་ཡིད་ལ་བྱའོ། །རྒ་ཤི་ནི་སྟོང་པ་ཉིད་དུ་
<pb id="19.79a"/>
ཡིད་ལ་བྱའོ། །རྒ་ཤི་ནི་བདག་གི་མྱེད་པར་ཡིད་ལ་བྱའོ། །རྒ་ཤི་ནི་ཡིད་བརྟན་དུ་མྱི་རུང་བར་ཡིད་ལ་བྱའོ། །རྒ་ཤི་ནི་གནོད་པར་ཡིད་ལ་བྱའོ། །ཀེའུ་ཤི་ཀ་གཞན་ཡང་བྱང་ཆུབ་སེམས་
དཔའ་སེམས་དཔའ་ཆེན་པོ་ནི་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། དེ་མྱི་དམྱིགས་པའི་ཚུལ་གྱིས། སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་དོ། །རྣམ་པ་ཐམས་ཅད་མཁྱེན་པ་ཉིད་དང་
ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། 
བཟོད་པའི་ཕ་རོལ་ཏུ་ཕྱིན་པ་ལ་སྤྱོད་དོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །རྣམ་པ་ཐམས་ཅད་མཁྱེན་པ་ཉིད་
དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་དོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། 
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །ཀེའུ་ཤི་ཀ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། 
དྲན་པ་ཉེ་བར་བཞག་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། ཡང་དག་པར་སྤོང་བ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། རྫུ་འཕྲུལ་གྱི་རྐང་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། དབང་
<pb id="19.79b"/>
 པོ་ལྔ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། སྟོབས་ལྔ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་
པའི་ཚུལ་གྱིས། བྱང་ཆུབ་ཀྱི་ཡན་ལག་བདུན་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། འཕགས་པའི་ལམ་ཡན་ལག་བརྒྱད་པ་སྒོམ་མོ། །རྣམ་པ་
ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། འཕགས་པའི་བདེན་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་
པའི་ཚུལ་གྱིས། བསམ་གཏན་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། ཚད་མྱེད་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་
པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། གཟུགས་མྱེད་པའི་སྙོམ་པར་འཇུག་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། རྣམ་པར་
ཐར་པ་བརྒྱད་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། མཐར་ཀྱིས་གནས་པའི་སྙོམས་པར་འཇུག་པ་དགུ་སྒོམ་མོ། །རྣམ་པ་ཐམས་ཅད་མཁྱེན་པ་
ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་
པས། མྱི་དམྱིགས་པའི་ཚུལ་གྱིས། མངོན་པར་ཤེས་པ་རྣམས་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། ཏིང་ངེ་འཛིན་རྣམས་སྒོམ་མོ། །
<pb id="19.80a"/>
 རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། གཟུངས་ཀྱི་སྒོ་རྣམས་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། 
མྱི་དམྱིགས་པའི་ཚུལ་གྱིས། དེ་བཞིན་གཤེགས་པའི་སྟོབས་བཅུ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། མྱི་འཇིགས་པ་བཞི་སྒོམ་མོ། །རྣམ་པ་
ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། སོ་སོ་ཡང་དག་པར་རིག་པ་བཞི་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་
པའི་ཚུལ་གྱིས། བྱམས་པ་ཆེན་པོ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་བསྐྱེད་པས། མྱི་དམྱིགས་པའི་ཚུལ་གྱིས། སྙིང་རྗེ་ཆེན་པོ་སྒོམ་མོ། །རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་
སེམས་བསྐྱེད་པས། མྱི་དམྱིགས་པའི་ཚུལ་གྱིས། སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་སྒོམ་མོ། །ཀེའུ་ཤི་ཀ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་
པའི་ཚེ། འདི་ལྟར་སོ་སོ་ཡང་དག་པར་རིག་པ་ལ་སློབ་སྟེ། འདི་ལྟར་ཆོས་རྣམས་མངོན་པར་རླན་པར་བྱེད་དེ། ཡོངས་སུ་རླན་པར་བྱེད་པ་དང་། ཡོངས་སུ་རྫོགས་པར་བྱེད་པ་དང་། ཡོངས་སུ་རྒྱས་པར་བྱེད་པ་དང་། ཡོངས་
སུ་དཔྱོད་པར་བྱེད་པ་དེ་དག་གི་ཆོས་ཁོ་ནར་ཟད་དེ། དེ་ལ་བདག་གམ་བདག་གི་མྱེད་དོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོའི་ཡོངས་སུ་བསྔོ་བའི་སེམས་གང་ཡིན་པ་དེ་ཡང་བྱང་
ཆུབ་ཀྱི་སེམས་དང་འགྲོགས་པ་མ་ཡིན། བྱང་ཆུབ་ཀྱི་སེམས་གང་ཡིན་པ་དེ་ཡང་ཡོངས་སུ་བསྔོ་བའི་སེམས་དང་འགྲོགས་པ་མ་ཡིན་ཏེ། ཀེའུ་ཤི་ཀ་ཡོངས་སུ་བསྔོ་བའི་སེམས་གང་ཡིན་པ་དེ་ནི་བྱང་ཆུབ་ཀྱི་སེམས་
<pb id="19.80b"/>
ལ་མྱེད་ཅིང་མྱི་དམྱིགས། བྱང་ཆུབ་ཀྱི་སེམས་གང་ཡིན་པ་དེ་ནི་ཡོངས་སུ་བསྔོ་བའི་སེམས་ལ་མྱེད་ཅིང་མྱི་དམྱིགས་ཏེ། ཀེའུ་ཤི་ཀ་གང་དེ་ལྟར་ཆོས་ཐམས་ཅད་ལ་ཡང་རབ་ཏུ་རྟོག་ལ། ཆོས་གང་ལ་ཡང་རྣམ་པར་རྒྱུ་བ་མྱེད་པ་འདི་
ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་སྐད་ཅེས་སྨྲས་པ་དང་། ལྷའི་དབང་པོ་བརྒྱ་བྱིན་གྱིས། གནས་བརྟན་རབ་འབྱོར་ལ་འདི་སྐད་ཅེས་སྨྲས་སོ། །བཙུན་པ་རབ་འབྱོར་ཇི་ལྟར་ན་
ཡོངས་སུ་བསྔོ་བའི་སེམས་བྱང་ཆུབ་ཀྱི་སེམས་དང་འགྲོགས་པ་མ་ཡིན་ཇི་ལྟར་བྱང་ཆུབ་ཀྱི་སེམས་ཡོངས་སུ་བསྔོ་བའི་སེམས་དང་འགྲོགས་པ་མ་ཡིན། ཇི་ལྟར་ན་ཡོངས་སུ་བསྔོ་བའི་སེམས་བྱང་ཆུབ་ཀྱི་སེམས་ལ་མྱེད་ཅིང་
མྱི་དམྱིགས། ཇི་ལྟར་ན་བྱང་ཆུབ་ཀྱི་སེམས་ཡོངས་སུ་བསྔོ་བའི་སེམས་ལ་མྱེད་ཅིང་མྱི་དམྱིགས། རབ་འབྱོར་ཀྱིས་སྨྲས་པ། ཀེའུ་ཤི་ཀ་ཡོངས་སུ་བསྔོ་བའི་སེམས་གང་ཡིན་པ་དེ་ཡང་སེམས་མ་ཡིན། བྱང་ཆུབ་ཀྱི་
སེམས་གང་ཡིན་པ་དེ་ཡང་ཡོངས་སུ་བསྔོ་བའི་སེམས་མ་ཡིན་ཏེ། དེ་ལྟར་ན་སེམས་མ་ཡིན་པ་གང་ཡིན་པ་དེ་ནི་བསམ་གྱིས་མྱི་ཁྱབ་པའོ། །བསམ་གྱིས་མྱི་ཁྱབ་པ་གང་ཡིན་པ་དེ་ནི་སེམས་མ་ཡིན་པ་སྟེ། སེམས་མ་ཡིན་པ་ནི་
སེམས་ཡིན་པར་ཡོངས་སུ་སྔོ་བ་མྱེད། བསམ་གྱིས་མྱི་ཁྱབ་པ་ཡང་བསམ་གྱིས་མྱི་ཁྱབ་པར་ཡོངས་སུ་སྔོ་བར་མྱེད་དེ། དེ་ལྟར་ན་སེམས་མ་ཡིན་པ་གང་ཡིན་པ་དེ་ནི་བསམ་གྱིས་མྱི་ཁྱབ་པའོ། །བསམ་གྱིས་མྱི་ཁྱབ་པ་གང་
ཡིན་པ་དེ་ནི་སེམས་མ་ཡིན་པ་སྟེ། ཀེའུ་ཤི་ཀ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཤེས་རབ་ཀྱི་ཕ་རོལ་ཏུ་ཕྱིན་པའོ། །དེ་ནས་བཅོམ་ལྡན་འདས་ཀྱིས། ཚེ་དང་ལྡན་པ་རབ་འབྱོར་ལ་བཀའ་སྩལ་པ། རབ་འབྱོར་ཁྱོད་
འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ། ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་ཅིང་མོས་པ་བསྐྱེད་པ་ལེགས་སོ། །ལེགས་སོ། །རབ་འབྱོར་ལེགས་སོ། །རབ་འབྱོར་ཀྱིས་གསོལ་པ། བཅོམ་ལྡན་འདས་བདག་གིས་
<pb id="19.81a"/>
ནི་བཀའ་དྲིན་དྲན་པར་བགྱི་བ་སྟེ། བཀའ་དྲིན་མྱི་དྲན་པར་མྱི་བགྱིའོ། །དེ་ནི་འདི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་བཞུགས་པའི་ཚེ། དེའི་ཚེ་ཉན་ཐོས་
དེ་དག་གིས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྔོན་བྱང་ཆུབ་སེམས་དཔའར་གྱུར་པའི་ཚེ། ཕ་རོལ་ཏུ་ཕྱིན་པ་དྲུག་ལ་གདམས་པ་དང་། རྗེས་སུ་བསྟན་པ་བགྱིས་ཏེ། དགྱེས་
པ་དང་། ཡང་དག་པར་བསྐུལ་བ་དང་། ལེགས་པར་གཟེངས་བསྟོད་པ་དང་། རབ་ཏུ་དགྱེས་པ་དང་། གཞག་པ་དང་། ཤིན་ཏུ་བསྟན་པ་བགྱིས་པས། སྔོན་བྱང་ཆུབ་སེམས་དཔར་གྱུར་པའི་ཚེ། ཕ་རོལ་ཏུ་ཕྱིན་པ་
དྲུག་ལ་བསླབ་པ་མཛད་དེ། བཅོམ་ལྡན་འདས་ཀྱིས་བླ་ན་མྱེད་པར་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །བཅོམ་ལྡན་འདས་དེ་བཞིན་དུ་བདག་གིས་ཀྱང་བྱང་ཆུབ་སེམས་དཔའ་སེམས་དཔའ་
ཆེན་པོ་རྣམས་ཕ་རོལ་ཏུ་ཕྱིན་པ་དྲུག་ལ་གདམས་པར་བགྱིའོ། །རྗེས་སུ་བསྟན་པར་བགྱིའོ། །དགའ་བར་བགྱིའོ། །ཡང་དག་པར་བསྐུལ་བར་བགྱིའོ། །ལེག་པར་གཟེང་བསྟོད་པར་བགྱིའོ། །རབ་ཏུ་དགའ་བར་བགྱིའོ། །དགོད་པར་བགྱིའོ། །
ཤིན་ཏུ་བརྟན་པར་བགྱིའོ། །བདག་གི་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་དེ་ལྟར་གདམས་པ་དང་། རྗེས་སུ་བསྟན་པ་དང་། དགའ་བར་བགྱིས་པ་དང་། ཡང་དག་པར་བསྐུལ་བ་དང་། ལེགས་པར་
གཟེང་བསྟོད་པ་དང་། རབ་ཏུ་དགའ་བར་བགྱིས་པ་དང་། བཀོད་པ་དང་། ཤིན་ཏུ་བརྟན་པ་དག་ཀྱང་བླ་ན་མྱེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འགྱུར་རོ། །དེ་ནས་ཚེ་དང་ལྡན་པ་རབ་འབྱོར་ཀྱིས། 
ལྷའི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། །ཀེའུ་ཤི་ཀ་དེའི་ཕྱིར་ཤིན་ཏུ་ལེགས་པར་ཉོན་ལ་ཡིད་ལ་ཟུང་ཤིག་དང་། ཇི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོས། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་
<pb id="19.81b"/>
པར་བྱ་བ་དང་། ཇི་ལྟར་མྱི་གནས་པར་བྱ་བ་བདག་གིས་བཤད་དོ། །ཀེའུ་ཤི་ཀ་གཟུགས་ནི་གཟུགས་ཀྱིས་སྟོང་ངོ་། །ཚོར་བ་ནི་ཚོར་བས་སྟོང་ངོ་། །འདུ་ཤེས་ནི་འདུ་ཤེས་ཀྱིས་སྟོང་ངོ་། །འདུ་བྱེད་ནི་འདུ་བྱེད་ཀྱིས་སྟོང་ངོ་། །རྣམ་པར་ཤེས་པ་ནི་
རྣམ་པར་ཤེས་པས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་གཟུགས་སྟོང་པ་ཉིད་དང་། ཚོར་བ་སྟོང་པ་ཉིད་དང་། འདུ་ཤེས་སྟོང་པ་ཉིད་དང་། འདུ་བྱེད་སྟོང་པ་ཉིད་དང་། རྣམ་པར་ཤེས་
པ་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་བྱའོ། །
ཀེའུ་ཤི་ཀ་གཞན་ཡང་མྱིག་ནི་མྱིག་གིས་སྟོང་ངོ་། །རྣ་བ་ནི་རྣ་བས་སྟོང་ངོ་། །སྣ་ནི་སྣས་སྟོང་ངོ་། །ལྕེ་ནི་ལྕེས་སྟོང་ངོ་། །ལུས་ནི་ལུས་ཀྱིས་སྟོང་ངོ་། །ཡིད་ནི་ཡིད་ཀྱིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་
དཔས་སྟོང་ངོ་། །ཀེའུ་ཤི་ཀ་དེ་ལྟར་ན་མྱིག་སྟོང་པ་ཉིད་དང་། རྣ་བ་སྟོང་པ་ཉིད་དང་། སྣ་སྟོང་པ་ཉིད་དང་། ལྕེ་སྟོང་པ་ཉིད་དང་། ལུས་སྟོང་པ་ཉིད་དང་། ཡིད་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་
གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་གཞན་ཡང་གཟུགས་ནི་གཟུགས་ཀྱིས་སྟོང་ངོ་། །སྒྲ་ནི་སྒྲས་སྟོང་ངོ་། །དྲི་ནི་དྲིས་སྟོང་ངོ་། །རོ་ནི་རོས་སྟོང་ངོ་། །རེག་ནི་རེག་གིས་སྟོང་ངོ་། །ཆོས་ནི་ཆོས་ཀྱིས་
སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་གཟུགས་སྟོང་པ་ཉིད་དང་། སྒྲ་སྟོང་པ་ཉིད་དང་། དྲི་སྟོང་པ་ཉིད་དང་། རོ་སྟོང་པ་ཉིད་དང་། རེག་སྟོང་པ་ཉིད་དང་། ཆོས་སྟོང་
པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་གཞན་ཡང་མྱིག་གི་རྣམ་པར་ཤེས་པ་ནི་མྱིག་གི་རྣམ་པར་ཤེས་པས་སྟོང་ངོ་། །རྣ་བའི་རྣམ་པར་ཤེས་པ་ནི་རྣ་བའི་
<pb id="19.82a"/>
རྣམ་པར་ཤེས་པས་སྟོང་ངོ་། །སྣའི་རྣམ་པར་ཤེས་པ་ནི་སྣའི་རྣམ་པར་ཤེས་པས་སྟོང་ངོ་། །ལྕེའི་རྣམ་པར་ཤེས་པ་ནི་ལྕེའི་རྣམ་པར་ཤེས་པས་སྟོང་ངོ་། །ལུས་ཀྱི་རྣམ་པར་ཤེས་པ་ནི་ལུས་ཀྱི་རྣམ་པར་ཤེས་
པས་སྟོང་ངོ་། །ཡིད་ཀྱི་རྣམ་པར་ཤེས་པ་ནི་ཡིད་ཀྱི་རྣམ་པར་ཤེས་པས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་མྱིག་གི་རྣམ་པར་ཤེས་པ་སྟོང་པ་ཉིད་དང་། རྣ་བའི་རྣམ་པར་ཤེས་
པ་སྟོང་པ་ཉིད་དང་། སྣའི་རྣམ་པར་ཤེས་པ་སྟོང་པ་ཉིད་དང་། ལྕེའི་རྣམ་པར་ཤེས་པ་སྟོང་པ་ཉིད་དང་། ལུས་ཀྱི་རྣམ་པར་ཤེས་པ་སྟོང་པ་ཉིད་དང་། ཡིད་ཀྱི་རྣམ་པར་ཤེས་པ་སྟོང་པ་ཉིད་དང་། བྱང་ཆུབ་སེམས་དཔའ་
སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་གཞན་ཡང་མྱིག་གི་འདུས་ཏེ་རེག་པ་ནི་མྱིག་གི་འདུས་ཏེ་རེག་པས་སྟོང་ངོ་། །རྣ་བའི་འདུས་ཏེ་རེག་པ་ནི་རྣ་བའི་འདུས་ཏེ་རེག་པས་སྟོང་ངོ་། །སྣའི་
འདུས་ཏེ་རེག་པ་ནི་སྣའི་འདུས་ཏེ་རེག་པས་སྟོང་ངོ་། །ལྕེའི་འདུས་ཏེ་རེག་པ་ནི་ལྕེའི་འདུས་ཏེ་རེག་པས་སྟོང་ངོ་། །ལུས་ཀྱི་འདུས་ཏེ་རེག་པ་ནི་ལུས་ཀྱི་འདུས་ཏེ་རེག་པས་སྟོང་ངོ་། །ཡིད་ཀྱི་འདུས་ཏེ་རེག་པ་ནི་ཡིད་ཀྱི་
འདུས་ཏེ་རེག་པས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་མྱིག་གི་འདུས་ཏེ་རེག་པ་སྟོང་པ་ཉིད་དང་། རྣ་བའི་འདུས་ཏེ་རེག་པ་སྟོང་པ་ཉིད་དང་། སྣའི་འདུས་
ཏེ་རེག་པ་སྟོང་པ་ཉིད་དང་། ལྕེའི་འདུས་ཏེ་རེག་པ་སྟོང་པ་ཉིད་དང་། ལུས་ཀྱི་འདུས་ཏེ་རེག་པ་སྟོང་པ་ཉིད་དང་། ཡིད་ཀྱི་འདུས་ཏེ་རེག་པ་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་
སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་གཞན་ཡང་མྱིག་གི་འདུས་ཏེ་རེག་པ་ལས་བྱུང་བའི་ཚོར་བ་ནི་མྱིག་གི་འདུས་ཏེ་རེག་པ་ལས་བྱུང་བའི་ཚོར་བས་སྟོང་ངོ་། །རྣ་བའི་འདུས་ཏེ་རེག་པ་ལས་བྱུང་བའི་ཚོར་
<pb id="19.82b"/>
བ་ནི་རྣ་བའི་འདུས་ཏེ་རེག་པ་ལས་བྱུང་བའི་ཚོར་བས་སྟོང་ངོ་། །སྣའི་འདུས་ཏེ་རེག་པ་ལས་བྱུང་བའི་ཚོར་བ་ནི་སྣའི་འདུས་ཏེ་རེག་པ་ལས་བྱུང་བའི་ཚོར་བས་སྟོང་ངོ་། །ལྕེའི་འདུས་ཏེ་རེག་པ་ལས་བྱུང་བའི་ཚོར་བ་ནི་ལྕེའི་འདུས་
ཏེ་རེག་པ་ལས་བྱུང་བའི་ཚོར་བས་སྟོང་ངོ་། །ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་ནི་ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བས་སྟོང་ངོ་། །ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་ནི་ཡིད་ཀྱི་འདུས་ཏེ་རེག་པ་
ལས་བྱུང་བའི་ཚོར་བས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་མྱིག་གི་འདུས་ཏེ་རེག་པ་ལས་བྱུང་བའི་ཚོར་བ་སྟོང་པ་ཉིད་དང་། རྣ་བའི་འདུས་ཏེ་རེག་པ་ལས་བྱུང་བའི་ཚོར་
བ་སྟོང་པ་ཉིད་དང་། སྣའི་འདུས་ཏེ་རེག་པ་ལས་བྱུང་བའི་ཚོར་བ་སྟོང་པ་ཉིད་དང་། ལྕེའི་འདུས་ཏེ་རེག་པ་ལས་བྱུང་བའི་ཚོར་བ་སྟོང་པ་ཉིད་དང་། ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་སྟོང་པ་ཉིད་དང་། ཡིད་ཀྱི་འདུས་
ཏེ་རེག་པ་ལས་བྱུང་བའི་ཚོར་བ་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་དེ་ལྟར་གནས་པར་བྱའོ། །ཀེའུ་ཤི་ཀ་གཞན་ཡང་སའི་ཁམས་ནི་སའི་ཁམས་ཀྱིས་སྟོང་ངོ་། །ཆུའི་ཁམས་ནི་ཆུའི་ཁམས་ཀྱིས་སྟོང་ངོ་། །མྱེའི་ཁམས་ནི་མྱེའི་ཁམས་ཀྱིས་སྟོང་ངོ་། །རླུང་གི་ཁམས་ནི་རླུང་གི་ཁམས་
ཀྱིས་སྟོང་ངོ་། །ནམ་མཁའི་ཁམས་ནི་ནམ་མཁའི་ཁམས་ཀྱིས་སྟོང་ངོ་། །རྣམ་པར་ཤེས་པའི་ཁམས་ནི་རྣམ་པར་ཤེས་པའི་ཁམས་ཀྱིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་
དེ་ལྟར་ན་སའི་ཁམས་སྟོང་པ་ཉིད་དང་། ཆུའི་ཁམས་སྟོང་པ་ཉིད་དང་། མྱེའི་ཁམས་སྟོང་པ་ཉིད་དང་། རླུང་གི་ཁམས་སྟོང་པ་ཉིད་དང་། ནམ་མཁའི་ཁམས་སྟོང་པ་ཉིད་དང་། རྣམ་པར་ཤེས་པའི་ཁམས་སྟོང་པ་ཉིད་དང་། བྱང་ཆུབ་སེམས་དཔའ་
<pb id="19.83a"/>
སྟོང་པ་ཉིད་དེ་ལ་གཉིས་སུ་མྱེད་དེ་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་བྱའོ། །ཀེའུ་ཤི་ཀ་གཞན་ཡང་མ་རིག་པ་ནི་མ་རིག་པས་སྟོང་ངོ་། །
འདུ་བྱེད་ནི་འདུ་བྱེད་ཀྱིས་སྟོང་ངོ་། །རྣམ་པར་ཤེས་པ་ནི་རྣམ་པར་ཤེས་པས་སྟོང་ངོ་། །མྱིང་དང་གཟུགས་ནི་མྱིང་དང་གཟུགས་ཀྱིས་སྟོང་ངོ་། །སྐྱེ་མཆེད་དྲུག་ནི་སྐྱེ་མཆེད་དྲུག་གིས་སྟོང་ངོ་། །རེག་པ་ནི་རེག་པས་སྟོང་ངོ་། །ཚོར་བ་ནི་ཚོར་བས་སྟོང་ངོ་། །སྲེད་པ་ནི་སྲེད་
པས་སྟོང་ངོ་། །ལེན་པ་ནི་ལེན་པས་སྟོང་ངོ་། །སྲིད་པ་ནི་སྲིད་པས་སྟོང་ངོ་། །སྐྱེ་བ་ནི་སྐྱེ་བས་སྟོང་ངོ་། །རྒ་ཤི་ནི་རྒ་ཤིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་མ་རིག་པ་སྟོང་པ་ཉིད་དང་འདུ་བྱེད་སྟོང་
པ་ཉིད་དང་། རྣམ་པར་ཤེས་པ་སྟོང་པ་ཉིད་དང་། མྱིང་དང་གཟུགས་སྟོང་པ་ཉིད་དང་། སྐྱེ་མཆེད་དྲུག་སྟོང་པ་ཉིད་དང་། རེག་པ་སྟོང་པ་ཉིད་དང་། ཚོར་བ་སྟོང་པ་ཉིད་དང་། སྲེད་པ་སྟོང་པ་ཉིད་དང་། ལེན་པ་སྟོང་པ་ཉིད་དང་། སྲིད་པ་སྟོང་པ་ཉིད་དང་། སྐྱེ་བ་སྟོང་པ་
ཉིད་དང་། རྒ་ཤི་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་བྱའོ། །ཀེའུ་
ཤི་ཀ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་ནི་སྦྱིན་པའི་ཕ་རོལ་ཏུ་ཕྱིན་པས་སྟོང་ངོ་། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་སྟོང་ངོ་། །བཟོད་པའི་ཕ་རོལ་ཏུ་
ཕྱིན་པ་ནི་བཟོད་པའི་ཕ་རོལ་ཏུ་ཕྱིན་པས་སྟོང་ངོ་། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པས་སྟོང་ངོ་། །བསམ་གཏན་གྱི་ཕ་རོལ་ཏུ་ཕྱིན་པ་ནི་བསམ་གཏན་གྱི་ཕ་རོལ་ཏུ་ཕྱིན་པས་སྟོང་ངོ་། །ཤེས་རབ་
ཀྱི་ཕ་རོལ་ཏུ་ཕྱིན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་སྦྱིན་པའི་ཕ་རོལ་ཏུ་ཕྱིན་པ་སྟོང་པ་ཉིད་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་
<pb id="19.83b"/>
པ་སྟོང་པ་ཉིད་དང་། བཟོད་པའི་ཕ་རོལ་ཏུ་ཕྱིན་པ་སྟོང་པ་ཉིད་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་སྟོང་པ་ཉིད་དང་། བསམ་གཏན་གྱི་ཕ་རོལ་ཏུ་ཕྱིན་པ་སྟོང་པ་ཉིད་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་པ་ཉིད་དང་། བྱང་ཆུབ་སེམས་
དཔའ་སྟོང་པ་ཉིད་དེ་ལ་གཉིས་སུ་མྱེད་ཅིང་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་བྱའོ། །ཀེའུ་ཤི་ཀ་གཞན་ཡང་ནང་སྟོང་པ་ཉིད་ནི་ནང་
སྟོང་པ་ཉིད་ཀྱིས་སྟོང་ངོ་། །ཕྱི་སྟོང་པ་ཉིད་ནི་ཕྱི་སྟོང་པ་ཉིད་ཀྱིས་སྟོང་ངོ་། །ཕྱི་ནང་སྟོང་པ་ཉིད་ནི་ཕྱི་ནང་སྟོང་པ་ཉིད་ཀྱིས་སྟོང་ངོ་། །སྟོང་པ་ཉིད་སྟོང་པ་ཉིད་ནི་སྟོང་པ་ཉིད་སྟོང་པ་ཉིད་ཀྱིས་སྟོང་ངོ་། །ཆེན་པོ་སྟོང་པ་ཉིད་ནི་ཆེན་པོ་སྟོང་པ་ཉིད་
ཀྱིས་སྟོང་ངོ་། །དོན་དམ་པ་སྟོང་པ་ཉིད་ནི་དོན་དམ་པ་སྟོང་པ་ཉིད་ཀྱིས་སྟོང་ངོ་། །འདུས་བྱས་སྟོང་པ་ཉིད་ནི་འདུས་བྱས་སྟོང་པ་ཉིད་ཀྱིས་སྟོང་ངོ་། །འདུས་མ་བྱས་སྟོང་པ་ཉིད་ནི། འདུས་མ་བྱས་སྟོང་པ་ཉིད་ཀྱིས་
སྟོང་ངོ་། །མཐའ་ལས་འདས་པ་སྟོང་པ་ཉིད་ནི་མཐའ་ལས་འདས་པ་སྟོང་པ་ཀྱིས་སྟོང་ངོ་། །ཐོག་མ་དང་ཐ་མ་མྱེད་པ་སྟོང་པ་ཉིད་ནི་ཐོག་མ་དང་ཐ་མ་མྱེད་པ་སྟོང་པ་ཉིད་ཀྱིས་སྟོང་ངོ་། །དོར་བ་མྱེད་པ་སྟོང་པ་ཉིད་ནི་དོར་བ་
མྱེད་པ་སྟོང་པ་ཉིད་ཀྱིས་སྟོང་ངོ་། །རང་བཞིན་སྟོང་པ་ཉིད་ནི་རང་བཞིན་སྟོང་པ་ཉིད་ཀྱིས་སྟོང་ངོ་། །ཆོས་ཐམས་ཅད་སྟོང་པ་ཉིད་ནི་ཆོས་ཐམས་ཅད་སྟོང་པ་ཉིད་ཀྱིས་སྟོང་ངོ་། །རང་གི་མཚན་ཉིད་སྟོང་པ་ཉིད་ནི་རང་གི་མཚན་
ཉིད་སྟོང་པ་ཉིད་ཀྱིས་སྟོང་ངོ་། །མྱི་དམྱིགས་པ་སྟོང་པ་ཉིད་ནི་མྱི་དམྱིགས་པ་སྟོང་པ་ཉིད་ཀྱིས་སྟོང་ངོ་། །དངོས་པོ་མྱེད་པ་སྟོང་པ་ཉིད་ནི་དངོས་པོ་མྱེད་པ་སྟོང་པ་ཉིད་ཀྱིས་སྟོང་ངོ་། །ངོ་བོ་ཉིད་སྟོང་པ་ཉིད་ནི་ངོ་བོ་ཉིད་སྟོང་པ་
ཉིད་ཀྱིས་སྟོང་ངོ་། །དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ནི་དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་ནང་སྟོང་པ་ཉིད་སྟོང་པ་ཉིད་དང་། ཕྱི་སྟོང་པ་ཉིད་སྟོང་པ་ཉིད་དང་། 
<pb id="19.84a"/>
ཕྱི་ནང་སྟོང་པ་ཉིད་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་སྟོང་པ་ཉིད་དང་། དོན་དམ་པ་སྟོང་པ་ཉིད་སྟོང་པ་ཉིད་དང་། འདུས་བྱས་སྟོང་པ་ཉིད་སྟོང་པ་ཉིད་དང་། འདུས་
མ་བྱས་སྟོང་པ་ཉིད་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་སྟོང་པ་ཉིད་དང་། ཐོག་མ་དང་ཐ་མ་མྱེད་པ་སྟོང་པ་ཉིད་སྟོང་པ་ཉིད་དང་། དོར་བ་མྱེད་པ་སྟོང་པ་ཉིད་སྟོང་པ་ཉིད་དང་། རང་བཞིན་སྟོང་པ་ཉིད་སྟོང་
པ་ཉིད་དང་། ཆོས་ཐམས་ཅད་སྟོང་པ་ཉིད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་སྟོང་པ་ཉིད་དང་། མྱི་དམྱིགས་པ་སྟོང་པ་ཉིད་སྟོང་པ་ཉིད་དང་། དངོས་པོ་མྱེད་པ་སྟོང་པ་ཉིད་སྟོང་པ་ཉིད་དང་། ངོ་བོ་ཉིད་
སྟོང་པ་ཉིད་སྟོང་པ་ཉིད་དང་། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་དེ་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་
དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིནད་པ་ལ་དེ་ལྟར་གནས་པར་བྱའོ། །ཀེའུ་ཤི་ཀ་གཞན་ཡང་དྲན་པ་ཉེ་བར་གཞག་པ་རྣམས་ནི་དྲན་པ་ཉེ་བར་གཞག་པ་རྣམས་ཀྱིས་སྟོང་ངོ་། །ཡང་དག་པར་སྤོང་བ་རྣམས་ནི་ཡང་
དག་པར་སྤོང་བ་རྣམས་ཀྱིས་སྟོང་ངོ་། །རྫུ་འཕྲུལ་གྱི་རྐང་པ་རྣམས་ནི་རྫུ་འཕྲུལ་གྱི་རྐང་པ་རྣམས་ཀྱིས་སྟོང་ངོ་། །དབང་པོ་རྣམས་ནི་དབང་པོ་རྣམས་ཀྱིས་སྟོང་ངོ་། །སྟོབས་རྣམས་ནི་སྟོབས་རྣམས་ཀྱིས་སྟོང་ངོ་། །
བྱང་ཆུབ་ཀྱི་ཡན་ལག་རྣམས་ནི་བྱང་ཆུབ་གྱི་ཡན་ལག་རྣམས་ཀྱིས་སྟོང་ངོ་། །འཕགས་པའི་ལམ་ཡན་ལག་བརྒྱད་པ་ནི་འཕགས་པའི་ལམ་ཡན་ལག་བརྒྱད་པས་སྟོང་ངོ་། །བྱང་ཆུབ་སེམས་དཔའ་ནི་བྱང་
ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་དྲན་པ་ཉེ་བར་གཞག་པ་སྟོང་པ་ཉིད་དང་། ཡང་དག་པར་སྤོང་བ་སྟོང་པ་ཉིད་དང་། རྫུ་འཕྲུལ་གྱི་རྐང་པ་སྟོང་པ་ཉིད་དང་། དབང་པོ་སྟོང་པ་ཉིད་དང་། སྟོབས་
<pb id="19.84b"/>
སྟོང་པ་ཉིད་དང་། བྱང་ཆུབ་ཀྱི་ཡན་ལག་སྟོང་པ་ཉིད་དང་། འཕགས་པའི་ལམ་ཡན་ལག་བརྒྱད་པ་སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་དེ་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་
ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་བྱའོ། །ཀེའུ་ཤི་ཀ་གཞན་ཡང་འཕགས་པའི་བདེན་པ་རྣམས་ནི་འཕགས་པའི་བདེན་པ་རྣམས་ཀྱིས་སྟོང་ངོ་། །
བསམ་གཏན་རྣམས་ནི་བསམ་གཏན་རྣམས་ཀྱིས་སྟོང་ངོ་། །ཚད་མྱེད་པ་རྣམས་ནི་ཚད་མྱེད་པ་རྣམས་ཀྱིས་སྟོང་ངོ་། །གཟུགས་མྱེད་པའི་སྙོམས་པར་འཇུག་པ་རྣམས་ནི་གཟུགས་མྱེད་པའི་སྙོམས་པར་འཇུག་
པར་རྣམས་ཀྱིས་སྟོང་ངོ་། །རྣམ་པར་ཐར་པ་རྣམས་ནི་རྣམ་པར་ཐར་པ་རྣམས་ཀྱིས་སྟོང་ངོ་། །མཐར་ཀྱིས་གནས་པའི་སྙོམས་པར་འཇུག་པ་རྣམས་ནི་མཐར་ཀྱིས་གནས་པའི་སྙོམས་པར་འཇུག་པ་རྣམས་
ཀྱིས་སྟོང་ངོ་། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་ནི་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པས་སྟོང་ངོ་། །མངོན་པར་ཤེས་
པ་རྣམས་ནི་མངོན་པར་ཤེས་པ་རྣམས་ཀྱིས་སྟོང་ངོ་། །ཏིང་ངེ་འཛིན་རྣམས་ནི་ཏིང་ངེ་འཛིན་རྣམས་ཀྱིས་སྟོང་ངོ་། །གཟུངས་ཀྱི་སྒོ་རྣམས་ནི་གཟུངས་ཀྱི་སྒོ་རྣམས་ཀྱིས་སྟོང་ངོ་། །དེ་བཞིན་གཤེགས་པའི་སྟོབས་
རྣམས་ནི་དེ་བཞིན་གཤེགས་པའི་སྟོབས་རྣམས་ཀྱིས་སྟོང་ངོ་། །མྱི་འཇིགས་པ་རྣམས་ནི་མྱི་འཇིགས་པ་རྣམས་ཀྱིས་སྟོང་ངོ་། །སོ་སོ་ཡང་དག་པར་རིག་པ་རྣམས་ནི་སོ་སོ་ཡང་དག་པར་རིག་པ་རྣམས་
ཀྱིས་སྟོང་ངོ་། །སངས་རྒྱས་ཀྱི་ཆོས་མ་འདྲེས་པ་རྣམས་ནི་སངས་རྒྱས་ཀྱི་ཆོས་མ་འདྲེས་པ་རྣམས་ཀྱིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་འཕགས་
<pb id="19.85a"/>
པའི་བདེན་པ་སྟོང་པ་ཉིད་དང་། བསམ་གཏན་སྟོང་པ་ཉིད་དང་། ཚད་མྱེད་པ་སྟོང་པ་ཉིད་དང་། གཟུགས་མྱེད་པའི་སྙོམས་པར་འཇུག་པ་སྟོང་པ་ཉིད་དང་། རྣམ་པར་ཐར་པ་སྟོང་པ་ཉིད་དང་། མཐར་ཀྱིས་
གནས་པའི་སྙོམས་པར་འཇུག་པ་སྟོང་པ་ཉིད་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་སྟོང་པ་ཉིད་དང་། མངོན་པར་ཤེས་པ་སྟོང་པ་ཉིད་དང་། ཏིང་ངེ་འཛིན་སྟོང་པ་
ཉིད་དང་། གཟུངས་ཀྱི་སྒོ་སྟོང་པ་ཉིད་དང་། དེ་བཞིན་གཤེགས་པའི་སྟོབས་སྟོང་པ་ཉིད་དང་། མྱི་འཇིགས་པ་སྟོང་པ་ཉིད་དང་། སོ་སོ་ཡང་དག་པར་རིག་པ་སྟོང་པ་ཉིད་དང་། སངས་རྒྱས་ཀྱི་ཆོས་མ་འདྲེས་པ་
སྟོང་པ་ཉིད་དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་དེ་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་གནས་པར་
བྱའོ། །ཀེའུ་ཤི་ཀ་གཞན་ཡང་ཉན་ཐོས་ཀྱི་ཐེག་པ་ནི་ཉན་ཐོས་ཀྱི་ཐེག་པས་སྟོང་ངོ་། །རང་སངས་རྒྱས་ཀྱི་ཐེག་པ་ནི་རང་སངས་རྒྱ་ཀྱི་ཐེག་པས་སྟོང་ངོ་། །སངས་རྒྱས་ཀྱི་ཐེག་པ་ནི་སངས་རྒྱས་ཀྱི་ཐེག་པས་
སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །ཀེའུ་ཤི་ཀ་དེ་ལྟར་ན་ཉན་ཐོས་ཀྱི་ཐེག་པ་སྟོང་པ་ཉིད་དང་། རང་སངས་རྒྱས་ཀྱི་ཐེག་པ་སྟོང་པ་ཉིད་དང་། སངས་རྒྱས་ཀྱི་ཐེག་པ་སྟོང་པ་ཉིད་
དང་། བྱང་ཆུབ་སེམས་དཔའ་སྟོང་པ་ཉིད་དེ་ལ་གཉིས་སུ་མྱེད་དེ་གཉིས་སུ་བྱར་མྱེད་དོ། །ཀེའུ་ཤི་ཀ་བྱང་ཆུབ་སེམས་དཔའ་སེམས་དཔའ་ཆེན་པོས། ཤེས་རབ་ཀྱི་ཕ་རོལད་ཏུ་ཕྱིནད་པ་ལ་དེ་ལྟར་གནས་པར་བྱའོ། །
ཀེའུ་ཤི་ཀ་གཞན་ཡང་ཉན་ཐོས་ནི་ཉན་ཐོས་ཀྱིས་སྟོང་ངོ་། །རང་སངས་རྒྱས་ནི་རང་སངས་རྒྱས་ཀྱིས་སྟོང་ངོ་། །སངས་རྒྱས་ནི་སངས་རྒྱས་ཀྱིས་སྟོང་ངོ་། །བྱང་ཆུབ་སེམས་དཔའ་ནི་བྱང་ཆུབ་སེམས་དཔས་སྟོང་ངོ་། །
