<pb id="15.170a"/>
སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཡང་དག་པའི་མཐའ་ནི་ཡང་དག་པའི་མཐའི་རང་བཞིན་དང་བྲལ་བ་སྟེ། དེ་བྱང་ཆུབ་སེམས་དཔའ་སེམས་
དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཚེ་དང་ལྡན་པ་ཤ་ར་དྭ་ཏིའི་བུ་དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་དང་མ་བྲལ་བར་ཤེས་པར་བྱའོ།།               །། 
ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། <bampo n="9.28" zh="15.107"/>བམ་པོ་བཅུ་ཅིག་པ། སྨྲས་པ་ཚེ་དང་ལྡན་པ་རབ་འབྱོར་གཟུགས་ཀྱི་རང་བཞིན་ནི་ཇི་ལྟ་བུ། ཚོར་བའི་རང་བཞིན་ནི་ཇི་ལྟ་བུ། འདུ་ཤེས་ཀྱི་རང་བཞིན་ནི་ཇི་ལྟ་བུ། འདུ་བྱེད་ཀྱི་རང་བཞིན་ནི་ཇི་ལྟ་བུ། རྣམ་
པར་ཤེས་པའི་རང་བཞིན་ནི་ཇི་ལྟ་བུ། མྱིག་གི་རང་བཞིན་ནི་ཇི་ལྟ་བུ། རྣ་བའི་རང་བཞིན་ནི་ཇི་ལྟ་བུ། སྣའི་རང་བཞིན་ནི་ཇི་ལྟ་བུ། ལྕེའི་རང་བཞིན་ནི་ཇི་ལྟ་བུ། ལུས་ཀྱི་རང་བཞིན་ནི་ཇི་ལྟ་བུ། ཡིད་ཀྱི་རང་བཞིན་ནི་ཇི་ལྟ་བུ། གཟུགས་ཀྱི་རང་བཞིན་ནི་ཇི་ལྟ་བུ། སྒྲའི་
རང་བཞིན་ནི་ཇི་ལྟ་བུ། དྲིའི་རང་བཞིན་ནི་ཇི་ལྟ་བུ། རོའི་རང་བཞིན་ནི་ཇི་ལྟ་བུ། རེག་གི་རང་བཞིན་ནི་ཇི་ལྟ་བུ། ཆོས་ཀྱི་རང་བཞིན་ནི་ཇི་ལྟ་བུ། མྱིག་གི་རྣམ་པར་ཤེས་པའི་རང་བཞིན་ནི་ཇི་ལྟ་བུ། རྣ་བའི་རྣམ་པར་ཤེས་པའི་རང་བཞིན་ནི་ཇི་ལྟ་བུ། 
སྣའི་རྣམ་པར་ཤེས་པའི་རང་བཞིན་ནི་ཇི་ལྟ་བུ། ལྕེའི་རྣམ་པར་ཤེས་པའི་རང་བཞིན་ནི་ཇི་ལྟ་བུ། ལུས་ཀྱི་རྣམ་པར་ཤེས་པའི་རང་བཞིན་ནི་ཇི་ལྟ་བུ། ཡིད་ཀྱི་རྣམ་པར་ཤེས་པའི་རང་བཞིན་ནི་ཇི་ལྟ་བུ། མྱིག་གི་འདུས་
ཏེ་རེག་པའི་རང་བཞིན་ནི་ཇི་ལྟ་བུ། རྣ་བའི་འདུས་ཏེ་རེག་པའི་རང་བཞིན་ནི་ཇི་ལྟ་བུ། སྣའི་འདུས་ཏེ་རེག་པའི་རང་བཞིན་ནི་ཇི་ལྟ་བུ། ལྕེའི་འདུས་ཏེ་རེག་པའི་རང་བཞིན་ནི་ཇི་ལྟ་བུ། ལུས་ཀྱི་འདུས་ཏེ་རེག་པའི་རང་
བཞིན་ནི་ཇི་ལྟ་བུ། ཡིད་ཀྱི་འདུས་ཏེ་རེག་པའི་རང་བཞིན་ནི་ཇི་ལྟ་བུ། མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་ཇི་ལྟ་བུ། རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་ཇི་ལྟ་བུ། 
<pb id="15.170b"/>
སྣའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་ཇི་ལྟ་བུ། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་ཇི་ལྟ་བུ། ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་ཇི་ལྟ་བུ། ཡིད་ཀྱི་འདུས་ཏེ་རེག་པའི་རྐྱེན་
ཀྱིས་ཚོར་བའི་རང་བཞིན་ནི་ཇི་ལྟ་བུ། སའི་ཁམས་ཀྱི་རང་བཞིན་ནི་ཇི་ལྟ་བུ། ཆུའི་ཁམས་ཀྱི་རང་བཞིན་ནི་ཇི་ལྟ་བུ། མྱེའི་ཁམས་ཀྱི་རང་བཞིན་ནི་ཇི་ལྟ་བུ། རླུང་གི་ཁམས་ཀྱི་རང་བཞིན་ནི་ཇི་ལྟ་བུ། ནམ་མཁའི་ཁམས་ཀྱི་རང་བཞིན་ནི་ཇི་ལྟ་བུ། 
རྣམ་པར་ཤེས་པའི་ཁམས་ཀྱི་རང་བཞིན་ནི་ཇི་ལྟ་བུ། མ་རིག་པའི་རང་བཞིན་ནི་ཇི་ལྟ་བུ། འདུ་བྱེད་ཀྱི་རང་བཞིན་ནི་ཇི་ལྟ་བུ། རྣམ་པར་ཤེས་པའི་རང་བཞིན་ནི་ཇི་ལྟ་བུ། མྱིང་དང་གཟུགས་ཀྱི་རང་བཞིན་ནི་ཇི་ལྟ་བུ། སྐྱེ་མཆེད་དྲུག་གི་རང་བཞིན་ནི་ཇི་ལྟ་
བུ། རེག་པའི་རང་བཞིན་ནི་ཇི་ལྟ་བུ། ཚོར་བའི་རང་བཞིན་ནི་ཇི་ལྟ་བུ། སྲེད་པའི་རང་བཞིན་ནི་ཇི་ལྟ་བུ། ལེན་པའི་རང་བཞིན་ནི་ཇི་ལྟ་བུ། སྲིད་པའི་རང་བཞིན་ནི་ཇི་ལྟ་བུ། སྐྱེ་བའི་རང་བཞིན་ནི་ཇི་ལྟ་བུ། རྒ་ཤིའི་རང་བཞིན་ནི་ཇི་ལྟ་བུ། སྦྱིན་པའི་
ཕ་རོལ་ཏུ་ཕྱིན་པའི་རང་བཞིན་ནི་ཇི་ལྟ་བུ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་རང་བཞིན་ནི་ཇི་ལྟ་བུ། བཟོད་པའི་ཕ་རོལ་ཏུ་ཕྱིནད་པའི་རང་བཞིན་ནི་ཇི་ལྟ་བུ། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་རང་བཞིན་ནི་ཇི་ལྟ་བུ། བསམ་གཏན་
གྱི་ཕ་རོལ་ཏུ་ཕྱིན་པའི་རང་བཞིན་ནི་ཇི་ལྟ་བུ། ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་ནི་ཇི་ལྟ་བུ། ནང་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། ཕྱི་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། ཕྱི་ནང་སྟོང་པ་ཉིད་ཀྱི་རང་བཞིན་ནི་
ཇི་ལྟ་བུ། སྟོང་པ་ཉིད་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། ཆེན་པོ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། དོན་དམ་པ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། འདུས་བྱས་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། འདུས་མ་བྱས་སྟོང་པ་ཉིད་ཀྱི་
རང་བཞིན་ནི་ཇི་ལྟ་བུ། མཐའ་ལས་འདས་པ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། དོར་བ་མྱེད་པ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། རང་བཞིན་སྟོང་པ་ཉིད་ཀྱི་རང་བཞིན་ནི་ཇི་ལྟ་
<pb id="15.171a"/>
བུ་ཆོས་ཐམས་ཅད་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། རང་གི་མཚན་ཉིད་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། མྱི་དམྱིགས་པ་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། དངོས་པོ་མྱེད་པ་སྟོང་པ་
ཉིད་ཀྱི་རང་བཞིན་ནི་ཇི་ལྟ་བུ། ངོ་བོ་ཉིད་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་རང་བཞིན་ནི་ཇི་ལྟ་བུ། དྲན་པ་ཉེ་བར་གཞག་པ་བཞིའི་རང་བཞིན་ནི་ཇི་ལྟ་བུ། ཡང་དག་
པར་སྤོང་བ་རྣམས་ཀྱི་རང་བཞིན་ནི་ཇི་ལྟ་བུ། རྫུ་འཕྲུལ་གྱི་རྐང་པ་རྣམས་ཀྱི་རང་བཞིན་ནི་ཇི་ལྟ་བུ། དབང་པོ་རྣམས་ཀྱི་རང་བཞིན་ནི་ཇི་ལྟ་བུ། སྟོབས་རྣམས་ཀྱི་རང་བཞིན་ནི་ཇི་ལྟ་བུ། བྱང་ཆུབ་ཀྱི་ཡན་
ལག་རྣམས་ཀྱི་རང་བཞིན་ནི་ཇི་ལྟ་བུ། འཕགས་པའི་ལམ་ཡན་ལག་བརྒྱད་པའི་རང་བཞིན་ནི་ཇི་ལྟ་བུ། འཕགས་པའི་བདེན་པ་རྣམས་ཀྱི་རང་བཞིན་ནི་ཇི་ལྟ་བུ། བསམ་གཏན་རྣམས་ཀྱི་རང་བཞིན་ནི་ཇི་
ལྟ་བུ། ཚད་མྱེད་པ་རྣམས་ཀྱི་རང་བཞིན་ནི་ཇི་ལྟ་བུ། གཟུགས་མྱེད་པའི་སྙོམས་པར་འཇུག་པ་རྣམས་ཀྱི་རང་བཞིན་ནི་ཇི་ལྟ་བུ། རྣམ་པར་ཐར་པ་རྣམས་ཀྱི་རང་བཞིན་ནི་ཇི་ལྟ་བུ། མཐར་ཀྱིས་གནས་པའི་
སྙོམས་པར་འཇུག་པ་རྣམས་ཀྱི་རང་བཞིན་ནི་ཇི་ལྟ་བུ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པའི་རང་བཞིན་ནི་ཇི་ལྟ་བུ། མངོན་པར་ཤེས་པ་རྣམས་ཀྱི་རང་བཞིན་
ནི་ཇི་ལྟ་བུ། ཏིང་ངེ་འཛིན་རྣམས་ཀྱི་རང་བཞིན་ནི་ཇི་ལྟ་བུ། གཟུངས་ཀྱི་སྒོ་རྣམས་ཀྱི་རྣམས་ཀྱི་རང་བཞིན་ནི་ཇི་ལྟ་བུ། དེ་བཞིན་གཤེགས་པའི་སྟོབས་རྣམས་ཀྱི་རང་བཞིན་ནི་ཇི་ལྟ་བུ། མྱི་འཇིགས་པ་རྣམས་
ཀྱི་རང་བཞིན་ནི་ཇི་ལྟ་བུ། སོ་སོ་ཡང་དག་པར་རིག་པ་རྣམས་ཀྱི་རང་བཞིན་ནི་ཇི་ལྟ་བུ། བྱམས་པ་ཆེན་པོའི་རང་བཞིན་ནི་ཇི་ལྟ་བུ། སྙིང་རྗེ་ཆེན་པོའི་རང་བཞིན་ནི་ཇི་ལྟ་བུ། སངས་རྒྱས་ཀྱི་ཆོས་མ་འདྲེས་པ་
<pb id="15.171b"/>
རྣམས་ཀྱི་རང་བཞིན་ནི་ཇི་ལྟ་བུ། རྒྱུན་ཏུ་ཞུགས་པའི་འབྲས་བུའི་རང་བཞིན་ནི་ཇི་ལྟ་བུ། ལན་ཅིག་ཕྱིར་འོང་བའི་འབྲས་བུའི་རང་བཞིན་ནི་ཇི་ལྟ་བུ། ཕྱིར་མྱི་འོང་བའི་འབྲས་བུའི་རང་བཞིན་ནི་ཇི་ལྟ་བུ། དགྲ་བཅོམ་
པའི་རང་བཞིན་ནི་ཇི་ལྟ་བུ། རང་བྱང་ཆུབ་ཀྱི་རང་བཞིན་ནི་ཇི་ལྟ་བུ། ལམ་གྱི་རྣམ་པ་ཤེས་པ་ཉིད་ཀྱི་རང་བཞིན་ནི་ཇི་ལྟ་བུ། རྣམ་པ་ཐམས་ཅད་མཁྱེན་པ་ཉིད་ཀྱི་རང་བཞིན་ནི་ཇི་ལྟ་བུ། དེ་བཞིན་ཉིད་ཀྱི་རང་
བཞིན་ནི་ཇི་ལྟ་བུ། མ་ནོར་བ་དེ་བཞིན་ཉིད་ཀྱི་རང་བཞིན་ནི་ཇི་ལྟ་བུ། གཞན་མ་ཡིན་པ་དེ་བཞིན་ཉིད་ཀྱི་རང་བཞིན་ནི་ཇི་ལྟ་བུ། ཆོས་ཉིད་ཀྱི་རང་བཞིན་ནི་ཇི་ལྟ་བུ། ཆོས་ཀྱི་དབྱིངས་ཀྱི་རང་བཞིན་ནི་ཇི་ལྟ་བུ། 
ཆོས་ཀྱི་གནས་ཉིད་ཀྱི་རང་བཞིན་ནི་ཇི་ལྟ་བུ། ཆོས་སྐྱོན་མྱེད་པའི་རང་བཞིན་ནི་ཇི་ལྟ་བུ། ཡང་དག་པའི་མཐའི་རང་བཞིན་ནི་ཇི་ལྟ་བུ། རབ་འབྱོར་ཀྱིས་སྨྲས་པ། ཚེ་དང་ལྡན་པ་ཤ་ར་དྭ་ཏིའི་བུ། གཟུགས་ཀྱི་རང་
བཞིན་ནི་དངོས་པོ་མྱེད་པའོ། །ཚོར་བའི་རང་བཞིན་ནི་དངོས་པོ་མྱེད་པའོ། །འདུ་ཤེས་ཀྱི་རང་བཞིན་ནི་དངོས་པོ་མྱེད་པའོ། །འདུ་བྱེད་ཀྱི་རང་བཞིན་ནི་དངོས་པོ་མྱེད་པའོ། །རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །
མྱིག་གི་རང་བཞིན་ནི་དངོས་པོ་མྱེད་པའོ། །རྣ་བའི་རང་བཞིན་ནི་དངོས་པོ་མྱེད་པའོ། །སྣའི་རང་བཞིན་ནི་དངོས་པོ་མྱེད་པའོ། །ལྕེའི་རང་བཞིན་ནི་དངོས་པོ་མྱེད་པའོ། །ལུས་ཀྱི་རང་བཞིན་ནི་དངོས་པོ་མྱེད་པའོ། །
ཡིད་ཀྱི་རང་བཞིན་ནི་དངོས་པོ་མྱེད་པའོ། །གཟུགས་ཀྱི་རང་བཞིན་ནི་དངོས་པོ་མྱེད་པའོ། །སྒྲའི་རང་བཞིན་ནི་དངོས་པོ་མྱེད་པའོ། །དྲིའི་རང་བཞིན་ནི་དངོས་པོ་མྱེད་པའོ། །རོའི་རང་བཞིན་ནི་དངོས་པོ་མྱེད་པའོ། །རེག་གི་རང་
བཞིན་ནི་དངོས་པོ་མྱེད་པའོ། །ཆོས་ཀྱི་རང་བཞིན་ནི་དངོས་པོ་མྱེད་པའོ། །མྱིག་གི་རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །རྣ་བའི་རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །སྣའི་རྣམ་པར་ཤེས་
<pb id="15.172a"/>
པའི་རང་བཞིན་ནི་དངོས་པོ་མྱེད་པའོ། །ལྕེའི་རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །ལུས་ཀྱི་རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །ཡིད་ཀྱི་རྣམ་པར་ཤེས་པའི་རང་བཞིན་ནི་དངོས་པོ་
མྱེད་པའོ། །མྱིག་གི་འདུས་ཏེ་རེག་པའི་རང་བཞིན་ནི་དངོས་པོ་མྱེད་པའོ། །རྣ་བའི་འདུས་ཏེ་རེག་པའི་རང་བཞིན་ནི་དངོས་པོ་མྱེད་པའོ། །སྣའི་འདུས་ཏེ་རེག་པའི་རང་བཞིན་ནི་དངོས་པོ་མྱེད་པའོ། །ལྕེའི་འདུས་ཏེ་རེག་པའི་
རང་བཞིན་ནི་དངོས་པོ་མྱེད་པའོ། །ལུས་ཀྱི་འདུས་ཏེ་རེག་པའི་རང་བཞིན་ནི་དངོས་པོ་མྱེད་པའོ། །ཡིད་ཀྱི་འདུས་ཏེ་རེག་པའི་རང་བཞིན་ནི་དངོས་པོ་མྱེད་པའོ། །མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་
དངོས་པོ་མྱེད་པའོ། །རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་དངོས་པོ་མྱེད་པའོ། །སྣའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་དངོས་པོ་མྱེད་པའོ། །ལྕེའི་འདུས་ཏེ་རེག་པའི་རྐྱེན་ཀྱིས་ཚོར་
བའི་རང་བཞིན་ནི་དངོས་པོ་མྱེད་པའོ། །ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་དངོས་པོ་མྱེད་པའོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་ནི་དངོས་པོ་མྱེད་པའོ། །སའི་ཁམས་
ཀྱི་རང་བཞིན་ནི་དངོས་པོ་མྱེད་པའོ། །ཆུའི་ཁམས་ཀྱི་རང་བཞིན་ནི་དངོས་པོ་མྱེད་པའོ། །མྱེའི་ཁམས་ཀྱི་རང་བཞིན་ནི་དངོས་པོ་མྱེད་པའོ། །རླུང་གི་ཁམས་ཀྱི་རང་བཞིན་ནི་དངོས་པོ་མྱེད་པའོ། །ནམ་མཁའི་
ཁམས་ཀྱི་རང་བཞིན་ནི་དངོས་པོ་མྱེད་པའོ། །རྣམ་པར་ཤེས་པའི་ཁམས་ཀྱི་རང་བཞིན་ནི་དངོས་པོ་མྱེད་པའོ། །མ་རིག་པའི་རང་བཞིན་ནི་དངོས་པོ་མྱེད་པའོ། །འདུ་བྱེད་ཀྱི་རང་བཞིན་ནི་དངོས་པོ་མྱེད་པའོ། །
རྣམ་པར་ཤེས་པའི་རང་བཞིན་ནི་དངོས་པོ་མྱེད་པའོ། །མྱིང་དང་གཟུགས་ཀྱི་རང་བཞིན་ནི་དངོས་པོ་མྱེད་པའོ། །སྐྱེ་མཆེད་དྲུག་གི་རང་བཞིན་ནི་དངོས་པོ་མྱེད་པའོ། །རེག་པའི་རང་བཞིན་ནི་དངོས་པོ་མྱེད་པའོ། །ཚོར་བའི་
<pb id="15.172b"/>
རང་བཞིན་ནི་དངོས་པོ་མྱེད་པའོ། །སྲེད་པའི་རང་བཞིན་ནི་དངོས་པོ་མྱེད་པའོ། །ལེན་པའི་རང་བཞིན་ནི་དངོས་པོ་མྱེད་པའོ། །སྲིད་པའི་རང་བཞིན་ནི་དངོས་པོ་མྱེད་པའོ། །སྐྱེ་བའི་རང་བཞིན་ནི་དངོས་པོ་མྱེད་པའོ། །
རྒ་ཤིའི་རང་བཞིན་ནི་དངོས་པོ་མྱེད་པའོ། །སྦྱིན་པའི་ཕ་རོལ་ཏུ་ཕྱིན་པའི་རང་བཞིན་ནི་དངོས་པོ་མྱེད་པའོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་རང་བཞིན་ནི་དངོས་པོ་མྱེད་པའོ། །བཟོད་པའི་ཕ་རོལ་ཏུ་ཕྱིནད་པའི་
རང་བཞིན་ནི་དངོས་པོ་མྱེད་པའོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པའི་རང་བཞིན་ནི་དངོས་པོ་མྱེད་པའོ། །བསམ་གཏན་གྱི་ཕ་རོལ་ཏུ་ཕྱིན་པའི་རང་བཞིན་ནི་དངོས་པོ་མྱེད་པའོ། །ཤེས་རབ་ཀྱི་ཕ་རོལ་ཏུ་
ཕྱིན་པའི་རང་བཞིན་ནི་དངོས་པོ་མྱེད་པའོ། །ནང་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཕྱི་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཕྱི་ནང་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །སྟོང་པ་
ཉིད་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཆེན་པོ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །དོན་དམ་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །འདུས་བྱས་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་
པའོ། །འདུས་མ་བྱས་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །མཐའ་ལས་འདས་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །
དོར་བ་མྱེད་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །རང་བཞིན་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཆོས་ཐམས་ཅད་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །རང་གི་མཚན་ཉིད་སྟོང་པ་ཉིད་
ཀྱི་རང་བཞིན་ནི་དངོས་པོ་མྱེད་པའོ། །མྱི་དམྱིགས་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །དངོས་པོ་མྱེད་པ་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །ངོ་བོ་ཉིད་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །
<pb id="15.173a"/>
དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །དྲན་པ་ཉེ་བར་གཞག་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །ཡང་དག་པར་སྤོང་བ་རྣམས་ཀྱི་རང་བཞིན་ནི་
དངོས་པོ་མྱེད་པའོ། །རྫུ་འཕྲུལ་གྱི་རྐང་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །དབང་པོ་རྣམས་ཀྱི་རང་བཞིན་ནི་དངོས་པོ་མྱེད་པའོ། །སྟོབས་རྣམས་ཀྱི་རང་བཞིན་ནི་དངོས་པོ་མྱེད་པའོ། །བྱང་ཆུབ་ཀྱི་ཡན་
ལག་རྣམས་ཀྱི་རང་བཞིན་ནི་དངོས་པོ་མྱེད་པའོ། །ལམ་གྱི་རང་བཞིན་ནི་དངོས་པོ་མྱེད་པའོ། །འཕགས་པའི་བདེན་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །བསམ་གཏན་རྣམས་ཀྱི་རང་བཞིན་ནི་དངོས་པོ་མྱེད་པའོ། །
ཚད་མྱེད་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །གཟུགས་མྱེད་པའི་སྙོམས་པར་འཇུག་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །རྣམ་པར་ཐར་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །མཐར་གྱིས་
གནས་པའི་སྙོམས་པར་འཇུག་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པའི་རང་བཞིན་ནི་དངོས་པོ་མྱེད་པའོ། །མངོན་པར་ཤེས་པ་རྣམས་
ཀྱི་རང་བཞིན་ནི་དངོས་པོ་མྱེད་པའོ། །ཏིང་ངེ་འཛིན་རྣམས་ཀྱི་རང་བཞིན་ནི་དངོས་པོ་མྱེད་པའོ། །གཟུངས་ཀྱི་སྒོ་རྣམས་ཀྱི་རང་བཞིན་ནི་དངོས་པོ་མྱེད་པའོ། །དེ་བཞིན་གཤེགས་པའི་སྟོབས་རྣམས་ཀྱི་རང་བཞིན་ནི་དངོས་པོ་མྱེད་
པའོ། །མྱི་འཇིགས་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །སོ་སོ་ཡང་དག་པར་རིག་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །བྱམས་པ་ཆེན་པོའི་རང་བཞིན་ནི་དངོས་པོ་མྱེད་པའོ། །སྙིང་རྗེ་ཆེན་པོའི་རང་བཞིན་
ནི་དངོས་པོ་མྱེད་པའོ། །སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་རང་བཞིན་ནི་དངོས་པོ་མྱེད་པའོ། །རྒྱུན་ཏུ་ཞུགས་པའི་འབྲས་བུའི་རང་བཞིན་ནི་དངོས་པོ་མྱེད་པའོ། །ལན་ཅིག་ཕྱིར་འོང་བའི་འབྲས་བུའི་རང་བཞིན་ནི་དངོས་པོ་
<pb id="15.173b"/>
མྱེད་པའོ། །ཕྱིར་མྱི་འོང་བའི་འབྲས་བུའི་རང་བཞིན་ནི་དངོས་པོ་མྱེད་པའོ། །དགྲ་བཅོམ་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །རང་བྱང་ཆུབ་ཀྱི་རང་བཞིན་ནི་དངོས་པོ་མྱེད་པའོ། །ལམ་གྱི་རྣམ་པ་ཤེས་པ་ཉིད་ཀྱི་རང་བཞིན་ནི་དངོས་
པོ་མྱེད་པའོ། །རྣམ་པ་ཐམས་ཅད་མཁྱེན་པ་ཉིད་ཀྱི་རང་བཞིན་ནི་དངོས་པོ་མྱེད་པའོ། །དེ་བཞིན་ཉིད་ཀྱི་རང་བཞིན་ནི་དངོས་པོ་མྱེད་པའོ། །མ་ནོར་བ་དེ་བཞིན་ཉིད་ཀྱི་རང་བཞིན་ནི་དངོས་པོ་མྱེད་པའོ། །གཞན་མ་ཡིན་པ་དེ་བཞིན་ཉིད་ཀྱི་
རང་བཞིན་ནི་དངོས་པོ་མྱེད་པའོ། །ཆོས་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཆོས་ཀྱི་དབྱིངས་ཀྱི་རང་བཞིན་ནི་དངོས་པོ་མྱེད་པའོ། །ཆོས་ཀྱི་གནས་ཉིད་ཀྱི་རང་བཞིན་ནི་དངོས་པོ་མྱེད་པའོ། །ཆོས་སྐྱོན་མྱེད་པ་ཉིད་ཀྱི་རང་བཞིན་ནི་
དངོས་པོ་མྱེད་པའོ། །ཡང་དག་པའི་མཐའི་རང་བཞིན་ནི་དངོས་པོ་མྱེད་པའོ། །ཚེ་དང་ལྡན་པ་ཤ་ར་དྭ་ཏིའི་བུ་རྣམ་གྲངས་དེས་ན། འདི་ལྟར་གཟུགས་ལ་གཟུགས་ཀྱི་རང་བཞིན་མྱེད་པ་དང་། ཚོར་བ་ལ་ཚོར་བའི་རང་བཞིན་མྱེད་
པ་དང་། འདུ་ཤེས་ལ་འདུ་ཤེས་ཀྱི་རང་བཞིན་མྱེད་པ་དང་། འདུ་བྱེད་ལ་འདུ་བྱེད་ཀྱི་རང་བཞིན་མྱེད་པ་དང་། རྣམ་པར་ཤེས་པ་ལ་རྣམ་པར་ཤེས་པའི་རང་བཞིན་མྱེད་པ་དང་། མྱིག་ལ་མྱིག་གི་རང་བཞིན་མྱེད་པ་དང་། རྣ་བ་ལ་རྣ་བའི་
རང་བཞིན་མྱེད་པ་དང་། སྣ་ལ་སྣའི་རང་བཞིན་མྱེད་པ་དང་། ལྕེ་ལ་ལྕེའི་རང་བཞིན་མྱེད་པ་དང་། ལུས་ལ་ལུས་ཀྱི་རང་བཞིན་མྱེད་པ་དང་། ཡིད་ལ་ཡིད་ཀྱི་རང་བཞིན་མྱེད་པ་དང་། གཟུགས་ལ་གཟུགས་ཀྱི་རང་བཞིན་
མྱེད་པ་དང་། སྒྲ་ལ་སྒྲའི་རང་བཞིན་མྱེད་པ་དང་། དྲི་ལ་དྲིའི་རང་བཞིན་མྱེད་པ་དང་། རོ་ལ་རོའི་རང་བཞིན་མྱེད་པ་དང་། རེག་ལ་རེག་གི་རང་བཞིན་མྱེད་པ་དང་། ཆོས་ལ་ཆོས་ཀྱི་རང་བཞིན་མྱེད་པ་དང་། མྱིག་གི་རྣམ་པར་ཤེས་
པ་ལ་མྱིག་གི་རྣམ་པར་ཤེས་པའི་རང་བཞིན་མྱེད་པ་དང་། རྣ་བའི་རྣམ་པར་ཤེས་པ་ལ་རྣ་བའི་རྣམ་པར་ཤེས་པའི་རང་བཞིན་མྱེད་པ་དང་། སྣའི་རྣམ་པར་ཤེས་པ་ལ་སྣའི་རྣམ་པར་ཤེས་པའི་རང་བཞིན་མྱེད་པ་དང་། ལྕེའི་རྣམ་
<pb id="15.174a"/>
པར་ཤེས་པ་ལ་ལྕེའི་རྣམ་པར་ཤེས་པའི་རང་བཞིན་མྱེད་པ་དང་། ལུས་ཀྱི་རྣམ་པར་ཤེས་པ་ལ་ལུས་ཀྱི་རྣམ་པར་ཤེས་པའི་རང་བཞིན་མྱེད་པ་དང་། ཡིད་ཀྱི་རྣམ་པར་ཤེས་པ་ལ་ཡིད་ཀྱི་རྣམ་པར་ཤེས་པའི་རང་བཞིན་
མྱེད་པ་དང་། མྱིག་གི་འདུས་ཏེ་རེག་པ་ལ་མྱིག་གི་འདུས་ཏེ་རེག་པའི་རང་བཞིན་མྱེད་པ་དང་། རྣ་བའི་འདུས་ཏེ་རེག་པ་ལ་རྣ་བའི་འདུས་ཏེ་རེག་པའི་རང་བཞིན་མྱེད་པ་དང་། སྣའི་འདུས་ཏེ་རེག་པ་ལ་སྣའི་འདུས་ཏེ་རེག་པའི་རང་བཞིན་མྱེད་
པ་དང་། ལྕེའི་འདུས་ཏེ་རེག་པ་ལ་ལྕེའི་འདུས་ཏེ་རེག་པའི་རང་བཞིན་མྱེད་པ་དང་། ལུས་ཀྱི་འདུས་ཏེ་རེག་པ་ལ་ལུས་ཀྱི་འདུས་ཏེ་རེག་པའི་རང་བཞིན་མྱེད་པ་དང་། ཡིད་ཀྱི་འདུས་ཏེ་རེག་པ་ལ་ཡིད་ཀྱི་འདུས་ཏེ་རེག་པའི་རང་བཞིན་མྱེད་
པ་དང་། མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་མྱེད་པ་དང་། རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་རྣ་བའི་འདུས་ཏེ་རེག་པའི་རྐྱེན་ཀྱི་ཚོར་བའི་རང་བཞིན་
མྱེད་པ་དང་། སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་སྣའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་མྱེད་པ་དང་། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་མྱེད་
པ་དང་། ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་རང་བཞིན་མྱེད་པ་དང་། ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཡིད་ཀྱིས་འདུས་ཏེ་རེག་པའི་རྐྱེན་ཀྱིས་ཚོར་བའི་
རང་བཞིན་མྱེད་པ་དང་། སའི་ཁམས་ལ་སའི་ཁམས་ཀྱི་རང་བཞིན་མྱེད་པ་དང་། ཆུའི་ཁམས་ལ་ཆུའི་ཁམས་ཀྱི་རང་བཞིན་མྱེད་པ་དང་། མྱེའི་ཁམས་ལ་མྱེའི་ཁམས་ཀྱི་རང་བཞིན་མྱེད་པ་དང་། རླུང་གི་ཁམས་ལ་
རླུང་གི་ཁམས་ཀྱི་རང་བཞིན་མྱེད་པ་དང་། ནམ་མཁའི་ཁམས་ལ་ནམ་མཁའི་ཁམས་ཀྱི་རང་བཞིན་མྱེད་པ་དང་། རྣམ་པར་ཤེས་པའི་ཁམས་ལ་རྣམ་པར་ཤེས་པའི་ཁམས་ཀྱི་རང་བཞིན་མྱེད་པ་དང་། མ་རིག་པ་ལ་མ་
<pb id="15.174b"/>
རིག་པའི་རང་བཞིན་མྱེད་པ་དང་། འདུ་བྱེད་ལ་འདུ་བྱེད་ཀྱི་རང་བཞིན་མྱེད་པ་དང་། རྣམ་པར་ཤེས་པ་ལ་རྣམ་པར་ཤེས་པའི་རང་བཞིན་མྱེད་པ་དང་། མྱིང་དང་གཟུགས་ལ་མྱིང་དང་གཟུགས་ཀྱི་རང་བཞིན་མྱེད་པ་དང་། 
སྐྱེ་མཆེད་དྲུག་ལ་སྐྱེ་མཆེད་དྲུག་གི་རང་བཞིན་མྱེད་པ་དང་། རེག་པ་ལ་རེག་པའི་རང་བཞིན་མྱེད་པ་དང་། ཚོར་བ་ལ་ཚོར་བའི་རང་བཞིན་མྱེད་པ་དང་། སྲེད་པ་ལ་སྲེད་པའི་རང་བཞིན་མྱེད་པ་དང་། ལེན་པ་ལ་ལེན་པའི་
རང་བཞིན་མྱེད་པ་དང་། སྲིད་པ་ལ་སྲིད་པའི་རང་བཞིན་མྱེད་པ་དང་། སྐྱེ་བ་ལ་སྐྱེ་བའི་རང་བཞིན་མྱེད་པ་དང་། རྒ་ཤི་ལ་རྒ་ཤིའི་རང་བཞིན་མྱེད་པ་དང་། སྦྱིན་པའི་ཕ་རོལད་ཏུ་ཕྱིནད་པ་ལ་སྦྱིན་པའི་ཕ་རོལད་ཏུ་
ཕྱིནད་པའི་རང་བཞིན་མྱེད་པ་དང་། ཚུལ་ཁྲིམས་ཀྱི་ཕ་རོལད་ཏུ་ཕྱིནད་པ་ལ་ཚུལ་ཁྲིམས་ཀྱི་ཕ་རོལད་ཏུ་ཕྱིནད་པའི་རང་བཞིན་མྱེད་པ་དང་། བཟོད་པའི་ཕ་རོལད་ཏུ་ཕྱིནད་པ་ལ་བཟོད་པའི་ཕ་རོལད་ཏུ་ཕྱིནད་པའི་
རང་བཞིན་མྱེད་པ་དང་། བརྩོན་འགྲུས་ཀྱི་ཕ་རོལད་ཏུ་ཕྱིནད་པ་ལ་བརྩོན་འགྲུས་ཀྱི་ཕ་རོལད་ཏུ་ཕྱིནད་པའི་རང་བཞིན་མྱེད་པ་དང་། བསམ་གཏན་གྱི་ཕ་རོལད་ཏུ་ཕྱིནད་པ་ལ་བསམ་གཏན་གྱི་ཕ་རོལད་ཏུ་ཕྱིནད་པའི་
རང་བཞིན་མྱེད་པ་དང་། ཤེས་རབ་ཀྱི་ཕ་རོལད་ཏུ་ཕྱིནད་པ་ལ་ཤེས་རབ་ཀྱི་ཕ་རོལད་ཏུ་ཕྱིནད་པའི་རང་བཞིན་མྱེད་པ་དང་། ནང་སྟོང་པ་ཉིད་ལ་ནང་སྟོང་པ་ཉིད་ཀྱི་རང་བཞིན་མྱེད་པ་དང་། ཕྱི་སྟོང་པ་ཉིད་ལ་ཕྱི་སྟོང་པ་ཉིད་
ཀྱི་རང་བཞིན་མྱེད་པ་དང་། ཕྱི་ནང་སྟོང་པ་ཉིད་ལ་ཕྱི་ནང་སྟོང་པ་ཉིད་ཀྱི་རང་བཞིན་མྱེད་པ་དང་། སྟོང་པ་ཉིད་སྟོང་པ་ཉིད་ལ་སྟོང་པ་ཉིད་སྟོང་པ་ཉིད་ཀྱི་རང་བཞིན་མྱེད་པ་དང་། ཆེན་པོ་སྟོང་པ་ཉིད་ལ་ཆེན་པོ་སྟོང་པ་ཉིད་
ཀྱི་རང་བཞིན་མྱེད་པ་དང་། དོན་དམ་པ་སྟོང་པ་ཉིད་ལ་དོན་དམ་པ་སྟོང་པ་ཉིད་ཀྱི་རང་བཞིན་མྱེད་པ་དང་། འདུས་བྱས་སྟོང་པ་ཉིད་ལ་འདུས་བྱས་སྟོང་པ་ཉིད་ཀྱི་རང་བཞིན་མྱེད་པ་དང་། འདུས་མ་བྱས་སྟོང་པ་ཉིད་ལ་འདུས་
<pb id="15.175a"/>
མ་བྱས་སྟོང་པ་ཉིད་ཀྱི་རང་བཞིན་མྱེད་པ་དང་། མཐའ་ལས་འདས་པ་སྟོང་པ་ཉིད་ལ་མཐའ་ལས་འདས་པ་སྟོང་པ་ཉིད་ཀྱི་རང་བཞིན་མྱེད་པ་དང་། ཐོག་མ་དང་ཐ་མ་མྱེད་པ་སྟོང་པ་ཉིད་ལ་ཐོག་མ་དང་ཐ་མ་
མྱེད་པ་སྟོང་པ་ཉིད་ཀྱི་རང་བཞིན་མྱེད་པ་དང་། དོར་བ་མྱེད་པ་སྟོང་པ་ཉིད་ལ་དོར་བ་མྱེད་པ་སྟོང་པ་ཉིད་ཀྱི་རང་བཞིན་མྱེད་པ་དང་། རང་བཞིན་སྟོང་པ་ཉིད་ལ་རང་བཞིན་སྟོང་པ་ཉིད་ཀྱི་རང་བཞིན་མྱེད་པ་དང་། ཆོས་ཐམས་
ཅད་སྟོང་པ་ཉིད་ལ་ཆོས་ཐམས་ཅད་སྟོང་པ་ཉིད་ཀྱི་རང་བཞིན་མྱེད་པ་དང་། རང་གི་མཚན་ཉིད་སྟོང་པ་ཉིད་ལ་རང་གི་མཚན་ཉིད་སྟོང་པ་ཉིད་ཀྱི་རང་བཞིན་མྱེད་པ་དང་། མྱི་དམྱིགས་པ་སྟོང་པ་ཉིད་ལ་མྱི་དམྱིགས་པ་
སྟོང་པ་ཉིད་ཀྱི་རང་བཞིན་མྱེད་པ་དང་། དངོས་པོ་མྱེད་པ་སྟོང་པ་ཉིད་ལ་དངོས་པོ་མྱེད་པ་སྟོང་པ་ཉིད་ཀྱི་རང་བཞིན་མྱེད་པ་དང་། ངོ་བོ་ཉིད་སྟོང་པ་ཉིད་ལ་ངོ་བོ་ཉིད་སྟོང་པ་ཉིད་ཀྱིས་རང་བཞིན་མྱེད་པ་དང་། དངོས་པོ་མྱེད་པའི་
ངོ་བོ་ཉིད་སྟོང་པ་ཉིད་ལ་དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་རང་བཞིན་མྱེད་པ་དང་། དྲན་པ་ཉེ་བར་གཞག་པ་རྣམས་ལ་དྲན་པ་ཉེ་བར་གཞག་པའི་རང་བཞིན་མྱེད་པ་དང་། ཡང་དག་པར་སྤོང་བ་རྣམས་ལ་ཡང་དག་
པར་སྤོང་བའི་རང་བཞིན་མྱེད་པ་དང་། རྫུ་འཕྲུལ་གྱི་རྐང་པ་རྣམས་ལ་རྫུ་འཕྲུལ་གྱི་རྐང་པའི་རང་བཞིན་མྱེད་པ་དང་། དབང་པོ་རྣམས་ལ་དབང་པོའི་རང་བཞིན་མྱེད་པ་དང་། སྟོབས་རྣམས་ལ་སྟོབས་ཀྱི་རང་བཞིན་
མྱེད་པ་དང་། བྱང་ཆུབ་ཀྱི་ཡན་ལག་རྣམས་ལ་བྱང་ཆུབ་ཀྱི་ཡན་ལག་གི་རང་བཞིན་མྱེད་པ་དང་། འཕགས་པའི་ལམ་ཡག་ལག་བརྒྱད་པ་ལ་འཕགས་པའི་ལམ་གྱི་རང་བཞིན་མྱེད་པ་དང་། འཕགས་པའི་བདེན་པ་
རྣམས་ལ་འཕགས་པའི་བདེན་པའི་རང་བཞིན་མྱེད་པ་དང་། བསམ་གཏན་རྣམས་ལ་བསམ་གཏན་ཀྱི་རང་བཞིན་མྱེད་པ་དང་། ཚད་མྱེད་པ་རྣམས་ལ་ཚད་མྱེད་པའི་རང་བཞིན་མྱེད་པ་དང་། གཟུགས་མྱེད་པའི་
<pb id="15.175b"/>
སྙོམས་པར་འཇུག་པ་རྣམས་ལ་གཟུགས་མྱེད་པའི་སྙོམས་པར་འཇུག་པའི་རང་བཞིན་མྱེད་པ་དང་། རྣམ་པར་ཐར་པ་བརྒྱད་ལ་རྣམ་པར་ཐར་པའི་རང་བཞིན་མྱེད་པ་དང་། མཐར་ཀྱིས་གནས་པའི་སྙོམས་པར་འཇུག་པ་
དགུ་ལ། མཐར་ཀྱིས་གནས་པའི་སྙོམས་པར་འཇུག་པའི་རང་བཞིན་མྱེད་པ་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པ་ལ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། 
སྨོན་པ་མྱེད་པའི་རང་བཞིན་མྱེད་པ་དང་། མངོན་པར་ཤེས་པ་རྣམས་ལ་མངོན་པར་ཤེས་པའི་རང་བཞིན་མྱེད་པ་དང་། ཏིང་ངེ་འཛིན་རྣམས་ལ་ཏིང་ངེ་འཛིན་གྱི་རང་བཞིན་མྱེད་པ་དང་། གཟུངས་ཀྱི་སྒོ་རྣམས་ལ་གཟུངས་ཀྱི་སྒོའི་རང་
བཞིན་མྱེད་པ་དང་། དེ་བཞིན་གཤེགས་པའི་སྟོབས་བཅུ་ལ་དེ་བཞིན་གཤེགས་པའི་སྟོབས་ཀྱི་རང་བཞིན་མྱེད་པ་དང་། མྱི་འཇིགས་པ་བཞི་ལ་མྱི་འཇིགས་པའི་རང་བཞིན་མྱེད་པ་དང་། སོ་སོ་ཡང་དག་པར་རིག་པ་བཞི་ལ་སོ་སོ་ཡང་
དག་པར་རིག་པའི་རང་བཞིན་མྱེད་པ་དང་། བྱམས་པ་ཆེན་པོ་ལ་བྱམས་པ་ཆེན་པོའི་རང་བཞིན་མྱེད་པ་དང་། སྙིང་རྗེ་ཆེན་པོ་ལ་སྙིང་རྗེ་ཆེན་པོའི་རང་བཞིན་མྱེད་པ་དང་། སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་ལ་སངས་རྒྱས་ཀྱི་ཆོས་མ་འདྲེས་པའི་རང་བཞིན་མྱེད་པ་དང་། རྒྱུན་ཏུ་ཞུགས་པའི་
འབྲས་བུ་ལ་རྒྱུན་ཏུ་ཞུགས་པའི་རང་བཞིན་མྱེད་པ་དང་། ལན་ཅིག་ཕྱིར་འོང་བའི་འབྲས་བུ་ལ་ལན་ཅིག་ཕྱིར་འོང་བའི་རང་བཞིན་མྱེད་པ་དང་། ཕྱིར་མྱི་འོང་བའི་འབྲས་བུ་ལ་ཕྱིར་མྱི་འོང་བའི་རང་བཞིན་མྱེད་པ་དང་། དགྲ་བཅོམ་པ་ཉིད་ལ་
དགྲ་བཅོམ་པའི་རང་བཞིན་མྱེད་པ་དང་། རང་བྱང་ཆུབ་ལ་རང་བྱང་ཆུབ་ཀྱི་རང་བཞིན་མྱེད་པ་དང་། ལམ་གྱི་རྣམ་པར་ཤེས་པ་ཉིད་ལ་ལམ་གྱི་རྣམ་པ་ཤེས་པ་ཉིད་ཀྱི་རང་བཞིན་མྱེད་པ་དང་། རྣམ་པ་ཐམས་ཅད་མཁྱེན་པ་ཉིད་ལ་རྣམ་
པ་ཐམས་ཅད་མཁྱེན་པ་ཉིད་ཀྱི་རང་བཞིན་མྱེད་པ་དང་། དེ་བཞིན་ཉིད་ལ་དེ་བཞིན་ཉིད་ཀྱི་རང་བཞིན་མྱེད་པ་དང་། མ་ནོར་བ་དེ་བཞིན་ཉིད་ལ་མ་ནོར་བ་དེ་བཞིན་ཉིད་ཀྱི་རང་བཞིན་མྱེད་པ་དང་། གཞན་མ་ཡིན་པ་དེ་བཞིན་ཉིད་ལ་གཞན་
<pb id="15.176a"/>
མ་ཡིན་པ་དེ་བཞིན་ཉིད་ཀྱི་རང་བཞིན་མྱེད་པ་དང་། ཆོས་ཉིད་ལ་ཆོས་ཉིད་ཀྱི་རང་བཞིན་མྱེད་པ་དང་། ཆོས་ཀྱི་དབྱིངས་ལ་ཆོས་ཀྱི་དབྱིངས་ཀྱི་རང་བཞིན་མྱེད་པ་དང་། ཆོས་ཀྱི་གནས་ཉིད་ལ་ཆོས་ཀྱི་གནས་ཉིད་ཀྱི་རང་བཞིན་
མྱེད་པ་དང་། ཆོས་སྐྱོན་མྱེད་པ་ཉིད་ལ་ཆོས་སྐྱོན་མྱེད་པ་ཉིད་ཀྱི་རང་བཞིན་མྱེད་པ་དང་། ཡང་དག་པའི་མཐའ་ལ་ཡང་དག་པའི་མཐའི་རང་བཞིན་མྱེད་པར་ཤེས་པར་བྱའོ། །ཚེ་དང་ལྡན་པ་ཤ་ར་དྭ་ཏིའི་བུ། གཞན་ཡང་གཟུགས་ལ་གཟུགས་
ཀྱི་མཚན་ཉིད་མྱེད་དོ། །ཚོར་བ་ལ་ཚོར་བའི་མཚན་ཉིད་མྱེད་དོ། །འདུ་ཤེས་ལ་འདུ་ཤེས་ཀྱི་མཚན་ཉིད་མྱེད་དོ། །འདུ་བྱེད་ལ་འདུ་བྱེད་ཀྱི་མཚན་ཉིད་མྱེད་དོ། །རྣམ་པར་ཤེས་པ་ལ་རྣམ་པར་ཤེས་པའི་མཚན་ཉིད་མྱེད་དོ། །མྱིག་ལ་མྱིག་གི་
མཚན་ཉིད་མྱེད་དོ། །རྣ་བ་ལ་རྣ་བའི་མཚན་ཉིད་མྱེད་དོ། །སྣ་ལ་སྣའི་མཚན་ཉིད་མྱེད་དོ། །ལྕེ་ལ་ལྕེའི་མཚན་ཉིད་མྱེད་དོ། །ལུས་ལ་ལུས་ཀྱི་མཚན་ཉིད་མྱེད་དོ། །ཡིད་ལ་ཡིད་ཀྱི་མཚན་ཉིད་མྱེད་དོ། །གཟུགས་ལ་གཟུགས་ཀྱི་མཚན་
ཉིད་མྱེད་དོ། །སྒྲ་ལ་སྒྲའི་མཚན་ཉིད་མྱེད་དོ། །དྲི་ལ་དྲིའི་མཚན་ཉིད་མྱེད་དོ། །རོ་ལ་རོའི་མཚན་ཉིད་མྱེད་དོ། །རེག་ལ་རེག་གི་མཚན་ཉིད་མྱེད་དོ། །ཆོས་ལ་ཆོས་ཀྱི་མཚན་ཉིད་མྱེད་དོ། །མྱིག་གི་རྣམ་པར་ཤེས་པ་ལ་མྱིག་གི་རྣམ་པར་
ཤེས་པའི་མཚན་ཉིད་མྱེད་དོ། །རྣ་བའི་རྣམ་པར་ཤེས་པ་ལ་རྣ་བའི་རྣམ་པར་ཤེས་པའི་མཚན་ཉིད་མྱེད་དོ། །སྣའི་རྣམ་པར་ཤེས་པ་ལ་སྣའི་རྣམ་པར་ཤེས་པའི་མཚན་ཉིད་མྱེད་དོ། །ལྕེའི་རྣམ་པར་ཤེས་པ་ལ་ལྕེའི་རྣམ་པར་ཤེས་པའི་
མཚན་ཉིད་མྱེད་དོ། །ལུས་ཀྱི་རྣམ་པར་ཤེས་པ་ལ་ལུས་ཀྱི་རྣམ་པར་ཤེས་པའི་མཚན་ཉིད་མྱེད་དོ། །ཡིད་ཀྱི་རྣམ་པར་ཤེས་པ་ལ་ཡིད་ཀྱི་རྣམ་པར་ཤེས་པའི་མཚན་ཉིད་མྱེད་དོ། །མྱིག་གི་འདུས་ཏེ་རེག་པ་ལ་མྱིག་གི་འདུས་ཏེ་རེག་པའི་
མཚན་ཉིད་མྱེད་དོ། །རྣ་བའི་འདུས་ཏེ་རེག་པ་ལ་རྣ་བའི་འདུས་ཏེ་རེག་པའི་མཚན་ཉིད་མྱེད་དོ། །སྣའི་འདུས་ཏེ་རེག་པ་ལ་སྣའི་འདུས་ཏེ་རེག་པའི་མཚན་ཉིད་མྱེད་དོ། །ལྕེའི་འདུས་ཏེ་རེག་པ་ལ་ལྕེའི་འདུས་ཏེ་རེག་པའི་མཚན་ཉིད་མྱེད་དོ། །
<pb id="15.176b"/>
ལུས་ཀྱི་འདུས་ཏེ་རེག་པ་ལ་ལུས་ཀྱི་འདུས་ཏེ་རེག་པའི་མཚན་ཉིད་མྱེད་དོ། །ཡིད་ཀྱི་འདུས་ཏེ་རེག་པ་ལ་ཡིད་ཀྱི་འདུས་ཏེ་རེག་པའི་མཚན་ཉིད་མྱེད་དོ། །མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་ལ། མྱིག་གི་འདུས་ཏེ་རེག་པའི་རྐྱེན་ཀྱི་
ཚོར་བའི་མཚན་ཉིད་མྱེད་དོ། །རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་མཚན་ཉིད་མྱེད་དོ། །སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་སྣའི་འདུས་ཏེ་རེག་པའི་རྐྱེན་ཀྱིས་ཚོར་བའི་
མཚན་ཉིད་མྱེད་དོ། །ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ་ལ། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བའི་མཚན་ཉིད་མྱེད་དོ། །ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་
མཚན་ཉིད་མྱེད་དོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལ་ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་མཚན་ཉིད་མྱེད་དོ། །སའི་ཁམས་ལ་སའི་ཁམས་ཀྱིས་མཚན་ཉིད་མྱེད་དོ། །ཆུའི་ཁམས་ལ་ཆུའི་ཁམས་
ཀྱི་མཚན་ཉིད་མྱེད་དོ། །མྱེའི་ཁམས་ལ་མྱེའི་ཁམས་ཀྱི་མཚན་ཉིད་མྱེད་དོ། །རླུང་གི་ཁམས་ལ་རླུང་གི་ཁམས་ཀྱི་མཚན་ཉིད་མྱེད་དོ། །ནམ་མཁའི་ཁམས་ལ་ནམ་མཁའི་ཁམས་ཀྱི་མཚན་ཉིད་མྱེད་དོ། །རྣམ་པར་ཤེས་པའི་
ཁམས་ལ་རྣམ་པར་ཤེས་པའི་ཁམས་ཀྱི་མཚན་ཉིད་མྱེད་དོ། །མ་རིག་པ་ལ་མ་རིག་པའི་མཚན་ཉིད་མྱེད་དོ། །འདུ་བྱེད་ལ་འདུ་བྱེད་ཀྱི་མཚན་ཉིད་མྱེད་དོ། །རྣམ་པར་ཤེས་པ་ལ་རྣམ་པར་ཤེས་པའི་མཚན་ཉིད་མྱེད་དོ། །
མྱིང་དང་གཟུགས་ལ་མྱིང་དང་གཟུགས་ཀྱི་མཚན་ཉིད་མྱེད་དོ། །སྐྱེ་མཆེད་དྲུག་ལ་སྐྱེ་མཆེད་དྲུག་གི་མཚན་ཉིད་མྱེད་དོ། །རེག་པ་ལ་རེག་པའི་མཚན་ཉིད་མྱེད་དོ། །ཚོར་བ་ལ་ཚོར་བའི་མཚན་ཉིད་མྱེད་དོ། །སྲེད་པ་ལ་སྲེད་པའི་
མཚན་ཉིད་མྱེད་དོ། །ལེན་པ་ལ་ལེན་པའི་མཚན་ཉིད་མྱེད་དོ། །སྲིད་པ་ལ་སྲིད་པའི་མཚན་ཉིད་མྱེད་དོ། །སྐྱེ་བ་ལ་སྐྱེ་བའི་མཚན་ཉིད་མེད་དོ། །རྒ་ཤི་ལ་རྒ་ཤིའི་མཚན་ཉིད་མེད་དོ། །སྦྱིན་པའི་ཕ་རོལད་ཏུ་ཕྱིནད་པ་ལ་སྦྱིན་པའི་ཕ་རོལད་ཏུ་ཕྱིནད་པའི་མཚན་ཉིད་མྱེད་དོ། །
<pb id="15.177a"/>
ཚུལ་ཁྲིམས་ཀྱི་ཕ་རོལད་ཏུ་ཕྱིནད་པ་ལ་ཚུལ་ཁྲིམས་ཀྱི་ཕ་རོལད་ཏུ་ཕྱིནད་པའི་མཚན་ཉིད་མྱེད་དོ། །བཟོད་པའི་ཕ་རོལད་ཏུ་ཕྱིནད་པ་ལ་བཟོད་པའི་ཕ་རོལད་ཏུ་ཕྱིནད་པའི་མཚན་ཉིད་མྱེད་དོ། །བརྩོན་
འགྲུས་ཀྱི་ཕ་རོལད་ཏུ་ཕྱིནད་པ་ལ་བརྩོན་འགྲུས་ཀྱི་ཕ་རོལད་ཏུ་ཕྱིན་པའི་མཚན་ཉིད་མྱེད་དོ། །བསམ་གཏན་གྱི་ཕ་རོལད་ཏུ་ཕྱིན་པ་ལ་བསམ་གཏན་གྱི་ཕ་རོལད་ཏུ་ཕྱིན་པའི་མཚན་ཉིད་མྱེད་དོ། །ཤེས་རབ་ཀྱི་ཕ་རོལད་ཏུ་
ཕྱིནད་པ་ལ་ཤེས་རབ་ཀྱི་ཕ་རོལད་ཏུ་ཕྱིནད་པའི་མཚན་ཉིད་མྱེད་དོ། །ནང་སྟོང་པ་ཉིད་ལ་ནང་སྟོང་པ་ཉིད་ཀྱི་མཚན་ཉིད་མྱེད་དོ། །ཕྱི་སྟོང་པ་ཉིད་ལ་ཕྱི་སྟོང་པ་ཉིད་ཀྱི་མཚན་ཉིད་མྱེད་དོ། །ཕྱི་ནང་སྟོང་པ་ཉིད་ལ་ཕྱི་ནང་སྟོང་པ་ཉིད་
ཀྱི་མཚན་ཉིད་མྱེད་དོ། །སྟོང་པ་ཉིད་སྟོང་པ་ཉིད་ལ་སྟོང་པ་ཉིད་སྟོང་པ་ཉིད་ཀྱི་མཚན་ཉིད་མྱེད་དོ། །ཆེན་པོ་སྟོང་པ་ཉིད་ལ་ཆེན་པོ་སྟོང་པ་ཉིད་ཀྱི་མཚན་ཉིད་མྱེད་དོ། །དོན་དམ་པ་སྟོང་པ་ཉིད་ལ་དོན་དམ་པ་སྟོང་པ་ཉིད་ཀྱི་
མཚན་ཉིད་མྱེད་དོ། །འདུས་བྱས་སྟོང་པ་ཉིད་ལ་འདུས་བྱས་སྟོང་པ་ཉིད་ཀྱི་མཚན་ཉིད་མྱེད་དོ། །འདུས་མ་བྱས་སྟོང་པ་ཉིད་ལ་འདུས་མ་བྱས་སྟོང་པ་ཉིད་ཀྱི་མཚན་ཉིད་མྱེད་དོ། །མཐའ་ལས་འདས་པ་སྟོང་པ་ཉིད་ལ་མཐའ་ལས་
འདས་པ་སྟོང་པ་ཉིད་ཀྱི་མཚན་ཉིད་མྱེད་དོ། །ཐོག་མ་དང་ཐ་མ་མྱེད་པ་སྟོང་པ་ཉིད་ལ་ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་མཚན་ཉིད་མྱེད་དོ། །དོར་བ་མྱེད་པ་སྟོང་པ་ཉིད་ལ་དོར་བ་མྱེད་པ་སྟོང་པ་ཉིད་ཀྱི་མཚན་ཉིད་མྱེད་དོ། །
རང་བཞིན་སྟོང་པ་ཉིད་ལ་རང་བཞིན་སྟོང་པ་ཉིད་ཀྱི་མཚན་ཉིད་མྱེད་དོ། །ཆོས་ཐམས་ཅད་སྟོང་པ་ཉིད་ལ་ཆོས་ཐམས་ཅད་སྟོང་པ་ཉིད་ཀྱི་མཚན་ཉིད་མྱེད་དོ། །རང་གི་མཚན་ཉིད་སྟོང་པ་ཉིད་ལ་རང་གི་མཚན་ཉིད་སྟོང་པ་ཉིད་ཀྱི་
མཚན་ཉིད་མྱེད་དོ། །མྱི་དམྱིགས་པ་སྟོང་པ་ཉིད་ལ་མྱི་དམྱིགས་པ་སྟོང་པ་ཉིད་ཀྱི་མཚན་ཉིད་མྱེད་དོ། །དངོས་པོ་མྱེད་པ་སྟོང་པ་ཉིད་ལ་དངོས་པོ་མྱེད་པ་སྟོང་པ་ཉིད་ཀྱི་མཚན་ཉིད་མྱེད་དོ། །ངོ་བོ་ཉིད་སྟོང་པ་ཉིད་ལ་ངོ་བོ་ཉིད་སྟོང་པ་
<pb id="15.177b"/>
ཉིད་ཀྱི་མཚན་ཉིད་མྱེད་དོ། །དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ལ་དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་མཚན་ཉིད་མྱེད་དོ། །དྲན་པ་ཉེ་བར་གཞག་པ་རྣམས་ལ་དྲན་པ་ཉེ་བར་གཞག་པའི་མཚན་ཉིད་མྱེད་དོ། །ཡང་དག་
པར་སྤོང་བ་རྣམས་ལ་ཡང་དག་པར་སྤོང་བའི་མཚན་ཉིད་མྱེད་དོ། །རྫུ་འཕྲུལ་གྱི་རྐང་པ་རྣམས་ལ་རྫུ་འཕྲུལ་གྱི་རྐང་པའི་མཚན་ཉིད་མྱེད་དོ། །དབང་པོ་རྣམས་ལ་དབང་པོའི་མཚན་ཉིད་མྱེད་དོ། །སྟོབས་རྣམས་ལ་སྟོབས་
ཀྱི་མཚན་ཉིད་མྱེད་དོ། །བྱང་ཆུབ་ཀྱི་ཡན་ལག་རྣམས་ལ་བྱང་ཆུབ་ཀྱི་ཡན་ལག་གི་མཚན་ཉིད་མྱེད་དོ། །འཕགས་པའི་ལམ་ཡན་ལག་བརྒྱད་པ་ལ་འཕགས་པའི་ལམ་གྱི་མཚན་ཉིད་མྱེད་དོ། །འཕགས་པའི་བདེན་པ་རྣམས་
ལ་འཕགས་པའི་བདེན་པའི་མཚན་ཉིད་མྱེད་དོ། །བསམ་གཏན་རྣམས་ལ་བསམ་གཏན་གྱི་མཚན་ཉིད་མྱེད་དོ། །ཚད་མྱེད་པ་རྣམས་ལ་ཚད་མྱེད་པའི་མཚན་ཉིད་མྱེད་དོ། །གཟུགས་མྱེད་པའི་སྙོམས་པར་འཇུག་པ་རྣམས་ལ་
གཟུགས་མྱེད་པའི་སྙོམས་པར་འཇུག་པའི་མཚན་ཉིད་མྱེད་དོ། །རྣམ་པར་ཐར་པ་རྣམས་ལ་རྣམ་པར་ཐར་པའི་མཚན་ཉིད་མྱེད་དོ། །མཐར་ཀྱིས་གནས་པའི་སྙོམས་པར་འཇུག་པ་དགུ་ལ། མཐར་ཀྱིས་གནས་པའི་སྙོམས་
པར་འཇུག་པའི་མཚན་ཉིད་མྱེད་དོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མེད་པ་ལ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མྱེད་པའི་མཚན་ཉིད་མེད་དོ། །
མངོན་པར་ཤེས་པ་རྣམས་ལ་མངོན་པར་ཤེས་པའི་མཚན་ཉིད་མྱེད་དོ། །ཏིང་ངེ་འཛིན་རྣམས་ལ་ཏིང་ངེ་འཛིན་རྣམས་ཀྱི་མཚན་ཉིད་མེད་དོ། །གཟུངས་ཀྱི་སྒོ་རྣམས་ལ་གཟུངས་ཀྱི་སྒོའི་མཚན་ཉིད་མྱེད་དོ། །དེ་བཞིན་གཤེགས་
པའི་སྟོབས་རྣམས་ལ་དེ་བཞིན་གཤེགས་པའི་སྟོབས་ཀྱི་མཚན་ཉིད་མྱེད་དོ། །མྱི་འཇིགས་པ་བཞི་ལ་མྱི་འཇིགས་པའི་མཚན་ཉིད་མྱེད་དོ། །སོ་སོ་ཡང་དག་པར་རིག་པ་བཞི་ལ་སོ་སོ་ཡང་དག་པར་རིག་པའི་མཚན་ཉིད་མེད་དོ། །
<pb id="15.178a"/>
བྱམས་པ་ཆེན་པོ་ལ་བྱམས་པ་ཆེན་པོའི་མཚན་ཉིད་མྱེད་དོ། །སྙིང་རྗེ་ཆེན་པོ་ལ་སྙིང་རྗེ་ཆེན་པོའི་མཚན་ཉིད་མྱེད་དོ། །སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་ལ། སངས་རྒྱས་ཀྱི་ཆོས་མ་འདྲེས་པའི་
མཚན་ཉིད་མྱེད་དོ། །རྒྱུན་ཏུ་ཞུགས་པའི་འབྲས་བུ་ལ། རྒྱུན་ཏུ་ཞུགས་པའི་འབྲས་བུའི་མཚན་ཉིད་མྱེད་དོ། །ལན་ཅིག་ཕྱིར་འོང་བའི་འབྲས་བུ་ལ་ལན་ཅིག་ཕྱིར་འོང་བའི་འབྲས་བུའི་མཚན་ཉིད་མྱེད་དོ། །ཕྱིར་མྱི་འོང་བའི་
འབྲས་བུ་ལ་ཕྱིར་མྱི་འོང་བའི་འབྲས་བུའི་མཚན་ཉིད་མྱེད་དོ། །དགྲ་བཅོམ་པ་ཉིད་ལ་དགྲ་བཅོམ་པ་ཉིད་ཀྱི་མཚན་ཉིད་མྱེད་དོ། །རང་བྱང་ཆུབ་ལ་རང་བྱང་ཆུབ་ཀྱི་མཚན་ཉིད་མྱེད་དོ། །ལམ་གྱི་རྣམ་པར་ཤེས་པ་ཉིད་ལ་ལམ་གྱི་རྣམ་
པར་ཤེས་པ་ཉིད་ཀྱི་མཚན་ཉིད་མྱེད་དོ། །རྣམ་པ་ཐམས་ཅད་མཁྱེན་པ་ཉིད་ལ་རྣམ་པ་ཐམས་ཅད་མཁྱེན་པ་ཉིད་ཀྱི་མཚན་ཉིད་མྱེད་དོ། །དེ་བཞིན་ཉིད་ལ་དེ་བཞིན་ཉིད་ཀྱི་མཚན་ཉིད་མྱེད་དོ། །མ་ནོར་བ་དེ་བཞིན་ཉིད་ལ་མ་
ནོར་བ་དེ་བཞིན་ཉིད་ཀྱི་མཚན་ཉིད་མྱེད་དོ། །གཞན་མ་ཡིན་པ་དེ་བཞིན་ཉིད་ལ་གཞན་མ་ཡིན་པ་དེ་བཞིན་ཉིད་ཀྱི་མཚན་ཉིད་མྱེད་དོ། །ཆོས་ཉིད་ལ་ཆོས་ཉིད་ཀྱི་མཚན་ཉིད་མྱེད་དོ། །ཆོས་ཀྱི་དབྱིངས་ལ་ཆོས་ཀྱི་དབྱིངས་ཀྱི་
མཚན་ཉིད་མྱེད་དོ། །ཆོས་ཀྱི་གནས་ཉིད་ལ་ཆོས་ཀྱི་གནས་ཉིད་ཀྱི་མཚན་ཉིད་མྱེད་དོ། །ཆོས་སྐྱོན་མྱེད་པ་ཉིད་ལ་ཆོས་སྐྱོན་མྱེད་པའི་མཚན་ཉིད་མྱེད་དོ། །ཡང་དག་པའི་མཐའ་ལ་ཡང་དག་པའི་མཐའི་མཚན་ཉིད་མྱེད་དོ། །
མཚན་ཉིད་ལ་ཡང་མཚན་ཉིད་ཀྱི་རང་བཞིན་མྱེད་དོ། །མཚན་ཉིད་ཀྱི་རང་བཞིན་ལ་ཡང་མཚན་ཉིད་ཀྱི་རང་བཞིན་མྱེད་དོ། །སྨྲས་པ་ཚེ་དང་ལྡན་པ་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་གང་བསླབ་པ་
འདི་ལ་སློབ་པ་དེ། རྣམ་པ་ཐམས་ཅད་མཁྱེན་པ་ཉིད་དུ་འབྱུང་བར་འགྱུར་རམ། རབ་འབྱོར་ཀྱིས་སྨྲས་པ། ཚེ་དང་ལྡན་པ་ཤ་ར་དྭ་ཏིའི་བུ་དེ་དེ་བཞིན་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་གང་བསླབ་པ་
<pb id="15.178b"/>
འདི་ལ་སློབ་པ་དེ་ནི་རྣམ་པ་ཐམས་ཅད་མཁྱེན་པ་ཉིད་དུ་འབྱུང་བར་འགྱུར་རོ། །དེ་ཅིའི་ཕྱིར་ཞེ་ན། ཚེ་དང་ལྡན་པ་ཤ་ར་དྭ་ཏིའི་བུ་དེ་ནི་འདི་ལྟར་ཆོས་ཐམས་ཅད་མ་སྐྱེས་མ་བྱུང་བའི་ཕྱིར་རོ། །སྨྲས་པ་ཚེ་དང་ལྡན་པ་རབ་
འབྱོརད་ཇི་ལྟར་ན། ཆོས་ཐམས་ཅད་མ་སྐྱེས་མ་བྱུང་བ་ཡིན། རབ་འབྱོར་ཀྱིས་སྨྲས་པ། ཚེ་དང་ལྡན་པ་ཤ་ར་དྭ་ཏིའི་བུ། གཟུགས་གཟུགས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །
ཚོར་བ་ཚོར་བས་སྟོང་སྟེ་དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །འདུ་ཤེས་འདུ་ཤེས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །འདུ་བྱེད་འདུ་བྱེད་ཀྱིས་སྟོང་སྟེ། དེ་ལ་
སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣམ་པར་ཤེས་པ་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། མྱིག་མྱིག་གིས་སྟོང་
སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣ་བ་རྣ་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྣ་སྣས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་
སོ། །ལྕེ་ལྕེས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ལུས་ལུས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཡིད་ཡིད་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་
འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། གཟུགས་གཟུགས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྒྲ་སྒྲས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་
ཡང་མྱི་དམྱིགས་སོ། །དྲི་དྲིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རོ་རོས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རེག་རེག་གིས་སྟོང་སྟེ། དེ་ལ་སྐྱེ་བ་
<pb id="15.179a"/>
ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཆོས་ཆོས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ་མྱིག་གི་རྣམ་པར་ཤེས་པ་མྱིག་གི་
རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣ་བའི་རྣམ་པར་ཤེས་པ་རྣ་བའི་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །
སྣའི་རྣམ་པར་ཤེས་པ་སྣའི་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ལྕེའི་རྣམ་པར་ཤེས་པ་ལྕེའི་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་
བ་ཡང་མྱི་དམྱིགས་སོ། །ལུས་ཀྱི་རྣམ་པར་ཤེས་པ་ལུས་ཀྱི་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཡིད་ཀྱི་རྣམ་པར་ཤེས་པ་ཡིད་ཀྱི་རྣམ་པར་ཤེས་པས་སྟོང་སྟེ། 
དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། མྱིག་གི་འདུས་ཏེ་རེག་པ་མྱིག་གི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །
རྣ་བའི་འདུས་ཏེ་རེག་པ་རྣ་བའི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྣའི་འདུས་ཏེ་རེག་པ་སྣའི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་
ཡང་མྱི་དམྱིགས་སོ། །ལྕེའི་འདུས་ཏེ་རེག་པ་ལྕེའི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ལུས་ཀྱི་འདུས་ཏེ་རེག་པ་ལུས་ཀྱི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་
ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཡིད་ཀྱི་འདུས་ཏེ་རེག་པ་ཡིད་ཀྱི་འདུས་ཏེ་རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། མྱིག་གི་འདུས་
<pb id="15.179b"/>
ཏེ་རེག་པའི་རྐྱེན་ཀྱིས་ཚོར་བ་མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་རྣ་བའི་འདུས་ཏེ་རེག་
པའི་རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་སྣའི་འདུས་ཏེ་རེག་པའི་རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་
དམྱིགས་འབྱུང་བ་ཡང་མྱི་དམྱིགས་སོ། །ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ལུས་ཀྱི་འདུས་
ཏེ་རེགས་པའི་རྐྱེན་ཀྱིས་ཚོར་བ། ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ཡིད་ཀྱི་འདུས་ཏེ་རེག་པའི་
རྐྱེན་ཀྱིས་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། སའི་ཁམས་སའི་ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །
ཆུའི་ཁམས་ཆུའི་ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །མྱེའི་ཁམས་མྱེའི་ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རླུང་གི་ཁམས་རླུང་གི་
ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ནམ་མཁའི་ཁམས་ནམ་མཁའི་ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣམ་པར་ཤེས་པའི་
ཁམས་རྣམ་པར་ཤེས་པའི་ཁམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། མ་རིག་པ་མ་རིག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་
<pb id="15.180a"/>
སོ། །འདུ་བྱེད་འདུ་བྱེད་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྣམ་པར་ཤེས་པ་རྣམ་པར་ཤེས་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །མྱིང་དང་
གཟུགས་མྱིང་དང་གཟུགས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྐྱེ་མཆེད་དྲུག་སྐྱེ་མཆེད་དྲུག་གིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རེག་པ་
རེག་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚོར་བ་ཚོར་བས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྲེད་པ་སྲེད་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་
འབྱུང་བ་ཡང་མྱི་དམྱིགས་སོ། །ལེན་པ་ལེན་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྲིད་པ་སྲིད་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྐྱེ་བ་སྐྱེ་བས་སྟོང་སྟེ། 
དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྒ་ཤི་རྒ་ཤིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། སྦྱིན་པའི་ཕ་རོལད་ཏུ་ཕྱིནད་པ་སྦྱིན་པའི་ཕ་རོལ་
ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཚུལ་ཁྲིམས་ཀྱི་ཕ་རོལ་ཏུ་ཕྱིནད་པ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །བཟོད་
པའི་ཕ་རོལ་ཏུ་ཕྱིན་པ་བཟོད་པའི་ཕ་རོལ་ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་བརྩོན་འགྲུས་ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་
དམིགས་འབྱུང་བ་ཡང་མི་དམིགས་སོ། །བསམ་གཏན་ཀྱི་ཕ་རོལ་ཏུ་ཕྱིན་པ་བསམ་གཏན་གྱི་ཕ་རོལ་ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཤེས་རབ་
<pb id="15.180b"/>
ཀྱི་ཕ་རོལ་ཏུ་ཕྱིན་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ནང་སྟོང་པ་ཉིད་ནང་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཕྱི་སྟོང་པ་ཉིད་ཕྱི་སྟོང་པ་
ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཕྱི་ནང་སྟོང་པ་ཉིད་ཕྱི་ནང་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །སྟོང་པ་ཉིད་སྟོང་པ་ཉིད་སྟོང་པ་ཉིད་
སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཆེན་པོ་སྟོང་པ་ཉིད་ཆེན་པོ་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །དོན་དམ་པ་སྟོང་པ་ཉིད་དོན་
དམ་པ་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །འདུས་བྱས་སྟོང་པ་ཉིད་འདུས་བྱས་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །འདུས་མ་
བྱས་སྟོང་པ་ཉིད་འདུས་མ་བྱས་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །མཐའ་ལས་འདས་པ་སྟོང་པ་ཉིད་མཐའ་ལས་འདས་པ་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་
འབྱུང་བ་ཡང་མི་དམིགས་སོ། །ཐོག་མ་དང་ཐ་མ་མེད་པ་སྟོང་པ་ཉིད་ཐོག་མ་དང་ཐ་མ་མེད་པ་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །དོར་བ་མེད་པ་སྟོང་པ་ཉིད་དོར་བ་མེད་པ་སྟོང་པ་
ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །རང་བཞིན་སྟོང་པ་ཉིད་རང་བཞིན་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཆོས་ཐམས་ཅད་སྟོང་
པ་ཉིད་ཆོས་ཐམས་ཅད་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །རང་གི་མཚན་ཉིད་སྟོང་པ་ཉིད་རང་གི་མཚན་ཉིད་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་
<pb id="15.181a"/>
ཡང་མྱི་དམྱིགས་སོ། །མྱི་དམྱིགས་པ་སྟོང་པ་ཉིད་མྱི་དམྱིགས་པ་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །དངོས་པོ་མྱེད་པ་སྟོང་པ་ཉིད་དངོས་པོ་མྱེད་པ་སྟོང་པ་ཉིད་ཀྱིས་
སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ངོ་བོ་ཉིད་སྟོང་པ་ཉིད་ངོ་བོ་ཉིད་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །དངོས་པོ་མྱེད་པའི་ངོ་བོ་ཉིད་སྟོང་པ་ཉིད་
དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། དྲན་པ་ཉེ་བར་གཞག་པ་རྣམས་དྲན་པ་ཉེ་བར་གཞག་པ་རྣམས་ཀྱིས་སྟོང་སྟེ། 
དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཡང་དག་པར་སྤོང་བ་རྣམས་ཡང་དག་པར་སྤོང་བ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །རྫུ་འཕྲུལ་གྱི་རྐང་པ་རྣམས་རྫུ་འཕྲུལ་
གྱིས་རྐང་པ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །དབང་པོ་རྣམས་དབང་པོ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །སྟོབས་རྣམས་སྟོབས་རྣམས་
ཀྱིས་སྟོང་སྟེ་དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །བྱང་ཆུབ་ཀྱིས་ཡན་ལག་རྣམས་བྱང་ཆུབ་ཀྱི་ཡན་ལག་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །འཕགས་པའི་
ལམ་ཡན་ལག་བརྒྱད་པ་འཕགས་པའི་ལམ་ཡན་ལག་བརྒྱད་པས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། འཕགས་པའི་བདེན་པ་རྣམས་འཕགས་པའི་བདེན་པ་རྣམས་ཀྱིས་སྟོང་སྟེ། 
དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །བསམ་གཏན་རྣམས་བསམ་གཏན་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམྱིགས་སོ། །ཚད་མྱེད་པ་རྣམས་ཚད་མྱེད་པ་རྣམས་
<pb id="15.181b"/>
ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམྱིགས་སོ། །གཟུགས་མེད་པའི་སྙོམས་པར་འཇུག་པ་རྣམས་གཟུགས་མེད་པའི་སྙོམས་པར་འཇུག་པ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་
མི་དམིགས་སོ། །རྣམ་པར་ཐར་པ་བརྒྱད་རྣམ་པར་ཐར་པ་བརྒྱད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམྱིགས་སོ། །མཐར་ཀྱིས་གནས་པའི་སྙོམས་པར་འཇུག་པ་དགུ། མཐར་ཀྱིས་གནས་པའི་སྙོམས་
པར་འཇུག་པ་དགུས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་
མ་མེད་པ་དང་། སྨོན་པ་མེད་པས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །མངོན་པར་ཤེས་པ་རྣམས་མངོན་པར་ཤེས་པ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམྱིགས་
སོ། །ཏིང་ངེ་འཛིན་རྣམས་ཏིང་ངེ་འཛིན་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །གཟུངས་ཀྱི་སྒོ་རྣམས་གཟུངས་ཀྱི་སྒོ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་
མི་དམིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ་དེ་བཞིན་གཤེགས་པའི་སྟོབས་བཅུ་དེ་བཞིན་གཤེགས་པའི་སྟོབས་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །མི་འཇིགས་པ་རྣམས་མི་
འཇིགས་པ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །སོ་སོ་ཡང་དག་པར་རིག་པ་རྣམས་སོ་སོ་ཡང་དག་པར་རིག་པ་རྣམས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་
མི་དམྱིགས་སོ། །བྱམས་པ་ཆེན་པོ་བྱམས་པ་ཆེན་པོས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །སྙིང་རྗེ་ཆེན་པོ་སྙིང་རྗེ་ཆེན་པོས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །
<pb id="15.182a"/>
སངས་རྒྱས་ཀྱི་ཆོས་མ་འདྲེས་པ་བཅྭོ་བརྒྱད་སངས་རྒྱས་ཀྱི་ཆོས་མ་འདྲེས་པ་རྣམས་ཀྱིས་སྟོང་སྟེ། །དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། རྒྱུན་ཏུ་ཞུགས་པའི་
འབྲས་བུ་རྒྱུན་ཏུ་ཞུགས་པའི་འབྲས་བུས་སྟོང་སྟེ། །དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ལན་ཅིག་ཕྱིར་འོང་བའི་འབྲས་བུ་ལན་ཅིག་ཕྱིར་འོང་བའི་འབྲས་བུས་སྟོང་སྟེ། དེ་ལ་སྐྱེ་བ་ཡང་མི་དམིགས་
འབྱུང་བ་ཡང་མི་དམིགས་སོ། །ཕྱིར་མི་འོང་བའི་འབྲས་བུ་ཕྱིར་མི་འོང་བའི་འབྲས་བུས་སྟོང་སྟེ། དེ་ལ་སྐྱེ་བ་ཡང་མྱི་དམྱིགས་འབྱུང་བ་ཡང་མྱི་དམིགས་སོ། །དགྲ་བཅོམ་པ་ཉིད་དགྲ་བཅོམ་པ་ཉིད་ཀྱིས་སྟོང་སྟེ། དེ་ལ་
སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །རང་བྱང་ཆུབ་རང་བྱང་ཆུབ་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམྱིགས་འབྱུང་བ་ཡང་མི་དམྱིགས་སོ། །ལམ་གྱི་རྣམ་པར་ཤེས་པ་ཉིད་ལམ་གྱི་རྣམ་པར་ཤེས་པ་ཉིད་
ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །རྣམ་པ་ཐམས་ཅད་མཁྱེན་པ་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །
ཚེ་དང་ལྡན་པ་ཤ་ར་དྭ་ཏིའི་བུ། དེ་བཞིན་ཉིད་ནི་དེ་བཞིན་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམྱིགས་འབྱུང་བ་ཡང་མི་དམིགས་སོ། །མ་ནོར་བ་དེ་བཞིན་ཉིད་མ་ནོར་བ་དེ་བཞིན་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་
འབྱུང་བ་ཡང་མི་དམྱིགས་སོ། །གཞན་མ་ཡིན་པ་དེ་བཞིན་ཉིད་གཞན་མ་ཡིན་པ་དེ་བཞིན་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམྱིགས་སོ། །ཆོས་ཉིད་ཆོས་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་
མི་དམྱིགས་འབྱུང་བ་ཡང་མི་དམིགས་སོ། །ཆོས་ཀྱི་དབྱིངས་ཆོས་ཀྱི་དབྱིངས་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཆོས་ཀྱི་གནས་ཉིད་ཆོས་ཀྱི་གནས་ཉིད་ཀྱིས་སྟོང་སྟེ། དེ་ལ་
<pb id="15.182b"/>
སྐྱེ་བ་ཡང་མི་དམིགས་འབྱུང་བ་ཡང་མི་དམྱིགས་སོ། །ཆོས་སྐྱོན་མེད་པ་ཉིད་ཆོས་སྐྱོན་མེད་པ་ཉིད་ཀྱིས་སྟོང་སྟེ། དེ་ལ་སྐྱེ་བ་ཡང་མི་དམིགས་འབྱུང་བ་ཡང་མི་དམིགས་སོ། །ཡང་དག་པའི་མཐའ་ཡང་དག་པའི་མཐས་
སྟོང་སྟེ། དེ་ལ་སྐྱེ་བ་ཡང་མི་དམྱིགས་འབྱུང་བ་ཡང་མི་དམྱིགས་སོ། །ཚེ་དང་ལྡན་པ་ཤ་ར་དྭ་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་ནི། རྣམ་པ་ཐམས་ཅད་མཁྱེན་
པ་ཉིད་དང་ཉེ་བ་ཡིན་ཏེ། ཇི་ལྟ་ཇི་ལྟར་རྣམ་པ་ཐམས་ཅད་མཁྱེན་པ་ཉིད་དུ་ཉེ་བར་གྱུར་པ་དེ་ལྟ་དེ་ལྟར་ལུས་ཡོངས་སུ་དག་པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་དག་པ་ཐོབ་པར་
འགྱུར་རོ། །དེ་ཇི་ལྟ་ཇི་ལྟར་ལུས་ཡོངས་སུ་དག་པ་དང་། ངག་ཡོངས་སུ་དག་པ་དང་། སེམས་ཡོངས་སུ་དག་པ་དང་། མཚན་ཡོངས་སུ་དག་པ་ཐོབ་པར་འགྱུར་བ་དེ་ལྟ་དེ་ལྟར། བྱང་ཆུབ་སེམས་དཔའ་སེམས་དཔའ་ཆེན་པོ་
དེ་འདོད་ཆགས་དང་ལྡན་པའི་སེམས་མྱི་སྐྱེད་དོ། །ཞེ་སྡང་དང་ལྡན་པའི་སེམས་མི་སྐྱེད་དོ། །གཏི་མུག་དང་ལྡན་པའི་སེམས་མི་སྐྱེད་དོ། །ང་རྒྱལ་དང་ལྡན་པའི་སེམས་དང་། སྒྱུ་དང་གཡོ་དང་ལྡན་པ་དང་། ཕྲག་དོག་དང་སེར་སྣ་དང་ལྡན་
པ་དང་། སྲེད་པ་དང་ལྡན་པ་དང་། ལྟ་བ་དང་ལྡན་པའི་སེམས་མི་སྐྱེད་དོ། །དེ་ལ་འདོད་ཆགས་ཀྱི་སེམས་མི་སྐྱེད་ཅིང། ཞེ་སྡང་དང་། གཏི་མུག་དང་། ང་རྒྱལ་དང་། སྒྱུ་དང་། གཡོ་དང་། ཕྲག་དོག་དང་། སེར་སྣ་དང་། སྲེད་པ་དང་། 
ལྟ་བ་དང་ལྡན་པའི་སེམས་མི་སྐྱེད་པས། ནམ་ཡང་མའི་མངལ་དུ་སྐྱེ་བར་མི་འགྱུར་ཏེ། ཁོར་ཟུག་རྟག་པར་རྫུས་ཏེ་སྐྱེ་བར་འགྱུར། སེམས་ཅན་ཡོངས་སུ་སྨྱིན་པར་བྱ་བའི་དོན་མ་གཏོགས་པར་ནམ་ཡང་ངན་སོང་རྣམས་
སུ་སྐྱེ་བར་མྱི་འགྱུར་རོ། །དེ་སེམས་ཅན་ཡོངས་སུ་སྨིན་པར་བྱ་བ་དང་། སངས་རྒྱས་ཀྱི་ཞིང་ཡོངས་སུ་དག་པར་བྱེད་ཅིང། སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་སྟེ། ནམ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
