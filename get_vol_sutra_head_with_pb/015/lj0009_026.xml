<pb id="15.139b"/>
བཟུང་བ་མ་མཆིས་པ་གང་ལགས་པ་དེ་ཡང་རང་བཞིན་གྱིས་སྟོང་པའི་སླད་དུ་ཆོས་ཀྱི་གནས་ཉིད་མ་ལགས། ཆོས་སྐྱོན་མེད་པ་ཉིད་ནི་ཡོངས་སུ་བཟུང་བ་མ་མཆིས་པ་སྟེ། ཆོས་སྐྱོན་མེད་པ་ཉིད་ཀྱི་ཡོངས་སུ་བཟུང་བ་
མ་མཆིས་པ་གང་ལགས་པ་དེ་ཡང་རང་བཞིན་གྱིས་སྟོང་པའི་སླད་དུ་ཆོས་སྐྱོན་མེད་པ་ཉིད་མ་ལགས། ཡང་དག་པའི་མཐའ་ནི་ཡོངས་སུ་བཟུང་བ་མ་མཆིས་པ་སྟེ། ཡང་དག་པའི་མཐའི་ཡོངས་སུ་བཟུང་བ་མ་མཆིས་པ་
གང་ལགས་པ་དེ་ཡང་རང་བཞིན་གྱིས་སྟོང་པའི་སླད་དུ་ཡང་དག་པའི་མཐའ་མ་ལགས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་དེ་ཡང་རང་བཞིན་གྱིས་སྟོང་པའི་སླད་དུ་ཡོངས་སུ་བཟུང་བ་མ་མཆིས་སོ།།                 །། 
ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། <bampo n="9.26" zh="15.39"/>བམ་པོ་དགུ་པ། བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། དེ་ལྟར་ཆོས་
ཐམས་ཅད་རང་བཞིན་གྱིས་སྟོང་པ་ཉིད་དུ་ཡོངས་སུ་བརྟག་པར་བགྱི་སྟེ། ཇི་ནས་ཀྱང་ཆོས་གང་ལ་ཡང་ཡིད་རྣམ་པར་མྱི་རྒྱུ་བ་དེ་ལྟར་ཡོངས་སུ་རྟག་པར་བགྱིའོ། །བཅོམ་ལྡན་འདས་འདི་ནི་བྱང་ཆུབ་སེམས་དཔའ་
སེམས་དཔའ་ཆེན་པོའི་ཏིང་ངེ་འཛིན་གྱི་དཀྱིལ་འཁོར་ཆོས་ཐམས་ཅད་ཡོངས་སུ་བཟུང་བ་ཞེས་བགྱི་བ་སྟེ། རྒྱ་ཆེ་བ་ཕུལ་དུ་བགྱི་བ་ཚད་མ་མཆིས་པ། ཚད་མ་མཆིས་པར་ངེས་པ། ཉན་ཐོས་དང་རང་སངས་
རྒྱས་ཐམས་ཅད་ཀྱིས་མི་འཕྲོག་པ་དེ་དག་དང་མཐུན་མོང་མ་ལགས་པ་སྟེ། ཏིང་ངེ་འཛིན་ཀྱི་དཀྱིལ་འཁོར་དེ་ལ་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི། །རྣམ་པ་ཐམས་ཅད་མཁྱེན་པ་ཉིད་དུ་འབྱུང་
བར་འགྱུར་ཏེ། རྣམ་པ་ཐམས་ཅད་མཁྱེན་པ་དེ་ཡང། ནང་སྟོང་པ་ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་
<pb id="15.140a"/>
པ་ཉིད་དང་། འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་མྱེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་། 
རང་བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་། མྱི་དམྱིགས་པ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། ངོ་བོ་ཉིད་སྟོང་པ་ཉིད་དང་། 
དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཀྱི་སླད་དུ་ཡོངས་སུ་བཟུང་བ་མ་མཆིས་པའོ། །དེ་ཅིའི་སླད་དུ་ཞེ་ན། དེ་ནི་མཚན་མས་བརྗོད་པ་མ་ལགས་པ་ཏེ། དེ་ནི་འདི་ལྟར་མཚན་མ་ལས་ཉོན་མོངས་པ་
འབྱུང་སྟེ། མཚན་མ་དེ་དག་གང་ཞེ་ན། གཟུགས་ནི་མཚན་མའོ། །ཚོར་བ་ནི་མཚན་མའོ། །འདུ་ཤེས་ནི་མཚན་མའོ། །འདུ་བྱེད་ནི་མཚན་མའོ། །རྣམ་པར་ཤེས་པ་ནི་མཚན་མའོ། །མྱིག་ནི་
མཚན་མའོ། །རྣ་བ་ནི་མཚན་མའོ། །སྣ་ནི་མཚན་མའོ། །ལྕེ་ནི་མཚན་མའོ། །ལུས་ནི་མཚན་མའོ། །ཡིད་ནི་མཚན་མའོ། །གཟུགས་ནི་མཚན་མའོ། །སྒྲ་ནི་མཚན་མའོ། །དྲི་ནི་མཚན་མའོ། །
རོ་ནི་མཚན་མའོ། །རེག་ནི་མཚན་མའོ། །ཆོས་ནི་མཚན་མའོ། །མྱིག་གི་རྣམ་པར་ཤེས་པ་ནི་མཚན་མའོ། །རྣ་བའི་རྣམ་པར་ཤེས་པ་ནི་མཚན་མའོ། །སྣའི་རྣམ་པར་ཤེས་པ་ནི་མཚན་མའོ། །
ལྕེའི་རྣམ་པར་ཤེས་པ་ནི་མཚན་མའོ། །ལུས་ཀྱི་རྣམ་པར་ཤེས་པ་ནི་མཚན་མའོ། །ཡིད་ཀྱི་རྣམ་པར་ཤེས་པ་ནི་མཚན་མའོ། །མྱིག་གི་འདུས་ཏེ་རེག་པ་ནི་མཚན་མའོ། །རྣ་བའི་འདུས་ཏེ་རེག་པ་ནི་མཚན་
མའོ། །སྣའི་འདུས་ཏེ་རེག་པ་ནི་མཚན་མའོ། །ལྕེའི་འདུས་ཏེ་རེག་པ་ནི་མཚན་མའོ། །ལུས་ཀྱི་འདུས་ཏེ་རེག་པ་ནི་མཚན་མའོ། །ཡིད་ཀྱི་འདུས་ཏེ་རེག་པ་ནི་མཚན་མའོ། །མྱིག་གི་འདུས་ཏེ་རེག་
<pb id="15.140b"/>
པ་ལས་བྱུང་བའི་ཚོར་བ་ནི་མཚན་མའོ། །རྣ་བའི་འདུས་ཏེ་རེག་པ་ལས་བྱུང་བའི་ཚོར་བ་ནི་མཚན་མའོ། །སྣའི་འདུས་ཏེ་རེག་པ་ལས་བྱུང་བའི་ཚོར་བ་ནི་མཚན་མའོ། །ལྕེའི་འདུས་ཏེ་རེག་པ་ལས་བྱུང་བའི་
ཚོར་བ་ནི་མཚན་མའོ། །ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ་ནི་མཚན་མའོ། །ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་ནི་མཚན་མའོ། །སའི་ཁམས་ནི་མཚན་མའོ། །ཆུའི་ཁམས་
ནི་མཚན་མའོ། །མྱེའི་ཁམས་ནི་མཚན་མའོ། །རླུང་གི་ཁམས་ནི་མཚན་མའོ། །ནམ་མཁའི་ཁམས་ནི་མཚན་མའོ། །རྣམ་པར་ཤེས་པའི་ཁམས་ནི་མཚན་མའོ། །མ་རིག་པ་ནི་མཚན་མའོ། །འདུ་བྱེད་
ནི་མཚན་མའོ། །རྣམ་པར་ཤེས་པ་ནི་མཚན་མའོ། །མྱིང་དང་གཟུགས་ནི་མཚན་མའོ། །སྐྱེ་མཆེད་དྲུག་ནི་མཚན་མའོ། །རེག་པ་ནི་མཚན་མའོ། །ཚོར་བ་ནི་མཚན་མའོ། །སྲེད་པ་ནི་མཚན་མའོ། །
ལེན་པ་ནི་མཚན་མའོ། །སྲིད་པ་ནི་མཚན་མའོ། །སྐྱེ་བ་ནི་མཚན་མའོ། །རྒ་ཤི་ནི་མཚན་མའོ། །སྦྱིན་པའི་ཕ་རོལ་ཏུ་ཕྱིན་པ་ནི་མཚན་མའོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི་མཚན་མའོ། །
བཟོད་པའི་ཕ་རོལ་ཏུ་ཕྱིན་པ་ནི་མཚན་མའོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི་མཚན་མའོ། །བསམ་གཏན་གྱི་ཕ་རོལ་ཏུ་ཕྱིན་པ་ནི་མཚན་མའོ། །ཤེས་རབ་ཀྱི་ཕ་རོལ་ཏུ་ཕྱིན་པ་ནི་
མཚན་མའོ། །ནང་སྟོང་པ་ཉིད་ནི་མཚན་མའོ། །ཕྱི་སྟོང་པ་ཉིད་ནི་མཚན་མའོ། །ཕྱི་ནང་སྟོང་པ་ཉིད་ནི་མཚན་མའོ། །སྟོང་པ་ཉིད་སྟོང་པ་ཉིད་ནི་མཚན་མའོ། །ཆེན་པོ་སྟོང་པ་ཉིད་ནི་མཚན་
མའོ། །དོན་དམ་པ་སྟོང་པ་ཉིད་ནི་མཚན་མའོ། །འདུས་བྱས་སྟོང་པ་ཉིད་ནི་མཚན་མའོ། །འདུས་མ་བྱས་སྟོང་པ་ཉིད་ནི་མཚན་མའོ། །མཐའ་ལས་འདས་པ་སྟོང་པ་ཉིད་ནི་མཚན་མའོ། །
<pb id="15.141a"/>
ཐོག་མ་དང་ཐ་མ་མེད་པ་སྟོང་པ་ཉིད་ནི་མཚན་མའོ། །དོར་བ་མེད་པ་སྟོང་པ་ཉིད་ནི་མཚན་མའོ། །རང་བཞིན་སྟོང་པ་ཉིད་ནི་མཚན་མའོ། །ཆོས་ཐམས་ཅད་སྟོང་པ་ཉིད་ནི་མཚན་མའོ། །
རང་གི་མཚན་ཉིད་སྟོང་པ་ཉིད་ནི་མཚན་མའོ། །མྱི་དམྱིགས་པ་སྟོང་པ་ཉིད་ནི་མཚན་མའོ། །དངོས་པོ་མེད་པ་སྟོང་པ་ཉིད་ནི་མཚན་མའོ། །ངོ་བོ་ཉིད་སྟོང་པ་ཉིད་ནི་མཚན་མའོ། །དངོས་པོ་མེད་
པའི་ངོ་བོ་ཉིད་སྟོང་པ་ཉིད་ནི་མཚན་མའོ། །དྲན་པ་ཉེ་བར་གཞག་པ་རྣམས་ནི་མཚན་མའོ། །ཡང་དག་པར་སྤོང་བ་རྣམས་ནི་མཚན་མའོ། །རྫུ་འཕྲུལ་གྱི་རྐང་པ་རྣམས་ནི་མཚན་མའོ། །
དབང་པོ་རྣམས་ནི་མཚན་མའོ། །སྟོབས་རྣམས་ནི་མཚན་མའོ། །བྱང་ཆུབ་ཀྱི་ཡན་ལག་རྣམས་ནི་མཚན་མའོ། །འཕགས་པའི་ལམ་ཡན་ལག་བརྒྱད་པ་ནི་མཚན་མའོ། །འཕགས་པའི་
བདེན་པ་རྣམས་ནི་མཚན་མའོ། །བསམ་གཏན་རྣམས་ནི་མཚན་མའོ། །ཚད་མྱེད་པ་རྣམས་ནི་མཚན་མའོ། །གཟུགས་མེད་པའི་སྙོམས་པར་འཇུག་པ་རྣམས་ནི་མཚན་མའོ། །རྣམ་པར་ཐར་པ་རྣམས་ནི་མཚན་
མའོ། །མཐར་གྱི་གནས་པའི་སྙོམས་པར་འཇུག་པ་དགུ་ནི་མཚན་མའོ། །རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མྱེད་པ་དང་། སྨོན་པ་མྱེད་པ་ནི་མཚན་མའོ། །མངོན་པར་ཤེས་པ་རྣམས་
ནི་མཚན་མའོ། །ཏིང་ངེ་འཛིན་རྣམས་ནི་མཚན་མའོ། །གཟུངས་ཀྱི་སྒོ་རྣམས་ནི་མཚན་མའོ། །དེ་བཞིན་གཤེགས་པའི་སྟོབས་བཅུ་ནི་མཚན་མའོ། །མི་འཇིགས་པ་བཞི་ནི་མཚན་མའོ། །སོ་སོ་ཡང་
དག་པར་རིག་པ་བཞི་ནི་མཚན་མའོ། །སྙིང་རྗེ་ཆེན་པོ་ནི་མཚན་མའོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་མཚན་མའོ། །ཡི་གེ་རྣམས་ནི་མཚན་མའོ། །གཅིག་ཏུ་བརྗོད་པ་ནི་མཚན་མའོ། །
<pb id="15.141b"/>
གཉིས་སུ་བརྗོད་པ་ནི་མཚན་མའོ། །ཐ་དད་དུ་བརྗོད་པ་ནི་མཚན་མ་སྟེ། དེ་ནི་ཉོན་མོངས་པ་ཞེས་བགྱིའོ། །གལ་ཏེ་དེ་མཚན་མར་བཟུང་བ་ཞིག་ལགས་ན་ནི། ཀུན་ཏུ་རྒྱུ་བ་ཕྲེང་བ་ཅན་ཡང་ཐམས་ཅད་མཁྱེན་པའི་
ཡེ་ཤེས་འདི་ལ་དད་པ་ཐོབ་པར་མི་འགྱུར་ཏེ། དད་པ་གང་ཞེ་ན། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡིད་ཆེས་པ་དང་། རྟོག་པ་དང་མོས་པ་དང་བརྟེན་པ་དང་། སེམས་པ་དང་། འཇལ་བ་དང་། དཔྱོད་
པ་སྟེ། དེ་ཡང་མཚན་མའི་ཚུལ་དུ་མ་ལགས། མཚན་མ་མ་མཆིས་པའི་ཚུལ་དུ་ཡང་མ་ལགས་སོ། །དེ་ལྟར་ན་དེ་ནི་མཚན་མ་དང་། མཚན་མ་མ་མཆིས་པ་ཡོངས་སུ་བཟུང་བ་མ་མ་མཆིས་པས་བཟུང་བ་ལགས་ཏེ། 
ཀུན་ཏུ་རྒྱུ་བ་ཕྲེང་བ་ཅན་དེས་ཀྱང་ཐམས་ཅད་མཁྱེན་པའི་ཡེ་ཤེས་འདི་ལ་མོས་པར་གྱུར་ནས། དད་པའི་རྗེས་སུ་འབྲང་བས་ཉི་ཙེ་པའི་ཡེ་ཤེས་ཀྱིས་ཞུགས་ཏེ། དེ་ལྟར་ཞུགས་ནས་གཟུགས་ཡོངས་སུ་མ་བཟུང། 
ཚོར་བ་ཡོངས་སུ་མ་བཟུང། འདུ་ཤེས་ཡོངས་སུ་མ་བཟུང། འདུ་བྱེད་ཡོངས་སུ་མ་བཟུང། རྣམ་པར་ཤེས་པ་ཡོངས་སུ་མ་བཟུང་ངོ་། །དེ་ནི་འདི་ལྟར་དེས་རང་གིས་མཚན་ཉིད་ཀྱི་སྟོང་པའི་ཆོས་ཐམས་ཅད་ལ་ཡོངས་སུ་
འཛིན་པ་མ་དམྱིགས་ཏེ། དེ་ཅིའི་སླད་དུ་ཞེ་ན། འདི་ལྟར་དེས་ཡེ་ཤེས་དེ་རྟོགས་པ་དང་། ཐོབ་པར་བགྱི་བའི་ཚུལ་གྱིས་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྟོག་པ་དང་། ཐོབ་པར་བགྱི་བའི་
ཚུལ་གྱིས་ཕྱི་རོལ་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྟོགས་པ་དང་། ཐོབ་པར་བགྱི་བའི་ཚུལ་གྱིས་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྟོག་པ་དང་ཐོབ་པར་བགྱི་བའི་ཚུལ་གྱིས་
དེ་ལས་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེ་ཅིའི་སླད་དུ་ཞེ་ན། འདི་ལྟར་དེས་ཆོས་གང་གིས་རྟོག་པར་བགྱི་བ་དང་། གང་རྟོག་པར་བགྱིད་བ་དང་། གང་རྟོགས་པར་བགྱི་བ་དེ་ལྟ་བུའི་ཆོས་
<pb id="15.142a"/>
ཡང་དག་པར་རྗེས་སུ་མ་མཐོང་སྟེ། དེས་ཡེ་ཤེས་དེ་གཟུགས་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཟུགས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཟུགས་ཀྱི་ཕྱི་ནང་
དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཟུགས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བའི་ཕྱི་རོལ་
ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འདུ་ཤེས་ཀྱི་ནང་
དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་ཤེས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་ཤེས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་ཤེས་མ་ལགས་པ་གཞན་དུ་ཡང་
ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འདུ་བྱེད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་བྱེད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་བྱེད་ཀྱི་ཕྱི་ནང་དུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་འདུ་བྱེད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཕྱི་རོལ་ཏུ་ཡང་
དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མྱིག་
གི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་མ་ལགས་པ་གཞན་དུ་ཡང་
<pb id="15.142b"/>
 ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣ་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་ཕྱི་ནང་དུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་རྣ་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྣའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྣའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་
དེ་སྣའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལྕེའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་ཕྱི་རོལ་ཏུ་ཡང་
དག་པར་རྗེས་སུ་མ་མཐོང། ཡེ་ཤེས་དེ་ལྕེའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལུས་ཀྱི་ནང་དུ་ཡང་དག་པར་རྗེས་སུ་
མ་མཐོང། ཡེ་ཤེས་དེ་ལུས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་ཡིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་མ་
ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་གཟུགས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུགས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
གཟུགས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུགས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྒྲའི་ནང་དུ་ཡང་དག་པར་རྗེས་སུ་མ་མཐོང། 
<pb id="15.143a"/>
ཡེ་ཤེས་དེ་སྒྲའི་ཕྱི་རོལ་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྒྲའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྒྲ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་དྲིའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དྲིའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དྲིའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དྲི་མ་ལགས་པ་གཞན་
དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རོའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རོའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རོའི་ཕྱི་ནང་དུ་ཡང་དག་པར་རྗེས་སུ་མ་
མཐོང་། ཡེ་ཤེས་དེ་རོ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རེག་གི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རེག་གི་ཕྱི་རོལ་ཏུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་རེག་གི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རེག་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆོས་ཀྱི་ནང་དུ་ཡང་དག་པར་རྗེས་སུ་
མ་མཐོང་། ཡེ་ཤེས་དེ་ཆོས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་མ་ལགས་པ་གཞན་དུ་ཡང་ཡང་དག་པར་རྗེས་སུ་
མ་མཐོང་ངོ་། །དེས་ཡེ་ཤེས་དེ་མྱིག་གི་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་མྱིག་གི་རྣམ་པར་ཤེས་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་རྣམ་པར་
ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣ་བའི་རྣམ་པར་ཤེས་པའི་ནང་དུ་ཡང་དག་
<pb id="15.143b"/>
པར་རྗེས་སུ་མ་མཐོང། ཡེ་ཤེས་དེ་རྣ་བའི་རྣམ་པར་ཤེས་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་རྣམ་པར་
ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྣའི་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣའི་རྣམ་པར་ཤེས་པའི་ཕྱི་རོལ་ཏུ་ཡང་
དག་པར་རྗེས་སུ་མ་མཐོང། ཡེ་ཤེས་དེ་སྣའི་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣའི་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་ལྕེའི་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་རྣམ་པར་ཤེས་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་རྣམ་པར་ཤེས་པའི་ཕྱི་
ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ལྕེའི་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལུས་ཀྱི་རྣམ་པར་ཤེས་པའི་ནང་དུ་ཡང་དག་པར་
རྗེས་སུ་མ་མཐོང་། ཡེ་ཤེས་དེ་ལུས་ཀྱི་རྣམ་པར་ཤེས་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
ལུས་ཀྱི་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཡིད་ཀྱི་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་རྣམ་པར་ཤེས་པའི་
ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་རྣམ་པར་ཤེས་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་
<pb id="15.144a"/>
མཐོང་ངོ་། །དེས་ཡེ་ཤེས་དེ་མྱིག་གི་འདུས་ཏེ་རེག་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་མྱིག་གི་འདུས་
ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་མྱིག་གི་འདུས་ཏེ་རེག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣ་བའི་འདུས་ཏེ་རེག་པའི་ནང་དུ་ཡང་དག་པར་རྗེས་
སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པ་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྣའི་འདུས་ཏེ་རེག་པའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྣའི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་
ཤེས་དེ་སྣའི་འདུས་ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣའི་འདུས་ཏེ་རེག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལྕེའི་འདུས་ཏེ་རེག་པའི་ནང་དུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་
རེག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལུས་ཀྱི་འདུས་ཏེ་རེག་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་
སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཡིད་ཀྱི་
<pb id="15.144b"/>
འདུས་ཏེ་རེག་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་འདུས་ཏེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་འདུས་ཏེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་ཡིད་ཀྱི་འདུས་ཏེ་རེག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་འདུས་ཏེ་
རེག་པའི་རྐྱེན་ཀྱི་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མིག་གི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་བ་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་
ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་མ་ལགས་པ་གཞན་དུ་
ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྣའི་འདུས་ཏེ་རེག་པའི་རྐྱེན་ཀྱི་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣའི་འདུས་ཏེ་རེག་པའི་རྐྱེན་ཀྱི་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་
མ་མཐོང། ཡེ་ཤེས་དེ་སྣའི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྣའི་འདུས་ཏེ་རེག་པའི་རྐྱེན་ཀྱི་ཚོར་བ་མ་ལགས་པ་གཞན་ཡང་ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་ལྕེའི་འདུས་ཏེ་རེག་པའི་རྐྱེན་ཀྱི་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་རེག་པའི་རྐྱེན་ཀྱི་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་རེག་
<pb id="15.145a"/>
པའི་རྐྱེན་ཀྱིས་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལྕེའི་འདུས་ཏེ་རེག་པའི་རྐྱེན་ཀྱི་ཚོར་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལུས་ཀྱི་
འདུས་ཏེ་རེག་པའི་རྐྱེན་ཀྱིས་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པའི་རྐྱེན་ཀྱིས་
ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཡིད་ཀྱི་འདུས་ཏེ་རེག་པའི་རྐྱེན་ཀྱིས་
ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བའི་ཕྱི་ནང་དུ་ཡང་
དག་པར་རྗེས་སུ་མ་མཐོང། ཡེ་ཤེས་དེ་ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སའི་ཁམས་ཀྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་སའི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སའི་ཁམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སའི་ཁམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་
ངོ། །དེས་ཡེ་ཤེས་དེ་ཆུའི་ཁམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆུའི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆུའི་ཁམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་ཆུའི་ཁམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མྱེའི་ཁམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱེའི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། 
<pb id="15.145b"/>
ཡེ་ཤེས་དེ་མྱེའི་ཁམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མེའི་ཁམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རླུང་གི་ཁམས་ཀྱི་ནང་དུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་རླུང་གི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རླུང་གི་ཁམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རླུང་གི་ཁམས་མ་ལགས་པ་གཞན་དུ་ཡང་ཡང་དག་
པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ནམ་མཁའི་ཁམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ནམ་མཁའི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ནམ་མཁའི་ཁམས་
ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ནམ་མཁའི་ཁམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣམ་པར་ཤེས་པའི་ཁམས་ཀྱི་ནང་དུ་ཡང་དག་པར་རྗེས་སུ་
མ་མཐོང། ཡེ་ཤེས་དེ་རྣམ་པར་ཤེས་པའི་ཁམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཁམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཁམས་མ་ལགས་པ་གཞན་དུ་
ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མ་རིག་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མ་རིག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མ་རིག་པའི་ཕྱི་ནང་དུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་མ་རིག་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འདུ་བྱེད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་བྱེད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་བྱེད་ཀྱི་ཕྱི་
ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུ་བྱེད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣམ་པར་ཤེས་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཕྱི་རོལ་ཏུ་ཡང་དག་པར་
<pb id="15.146a"/>
རྗེས་སུ་མ་མཐོང། ཡེ་ཤེས་དེ་རྣམ་པར་ཤེས་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། །ཡེ་ཤེས་དེ་རྣམ་པར་ཤེས་པ་མ་ལགས་པ་གཞན་དུ་ཡང་། ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མྱིང་དང་
གཟུགས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མིང་དང་གཟུགས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མིང་དང་གཟུགས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱིང་དང་གཟུགས་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྐྱེ་མཆེད་དྲུག་གི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྐྱེ་མཆེད་དྲུག་གི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། །ཡེ་ཤེས་
དེ་སྐྱེ་མཆེད་དྲུག་གི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྐྱེ་མཆེད་དྲུག་མ་ལགས་པ་གཞན་དུ་ཡང་། ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རེག་པའི་ནང་དུ་ཡང་དག་པར་རྗེས་སུ་མ་མཐོང་། 
ཡེ་ཤེས་དེ་རེག་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རེག་པའི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རེག་པ་མ་ལགས་པ་གཞན་དུ་ཡང་། ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་ཚོར་བའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚོར་བ་མ་ལགས་པ་
གཞན་དུ་ཡང་། ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྲེད་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྲེད་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྲེད་
པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྲེད་པ་མ་ལགས་པ་གཞན་དུ་ཡང་། ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལེན་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
<pb id="15.146b"/>
 ལེན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལེན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ལེན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་
སྲིད་པའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྲིད་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྲིད་པའི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྲིད་པ་མ་ལགས་པ་གཞན་དུ་ཡང་
ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྐྱེ་བའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྐྱེ་བའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྐྱེ་བའི་ཕྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་སྐྱེ་བ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྒ་ཤིའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒ་ཤིའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒ་
ཤིའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒ་ཤི་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྦྱིན་པའི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་
དེ་སྦྱིན་པའི་ཕ་རོལ་ཏུ་ཕྱིན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྦྱིན་པའི་ཕ་རོལ་ཏུ་ཕྱིན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྦྱིན་པའི་ཕ་རོལ་ཏུ་ཕྱིན་པ་མ་ལགས་པ་གཞན་
དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་
<pb id="15.147a"/>
 བཟོད་པའི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བཟོད་པའི་ཕ་རོལ་ཏུ་ཕྱིན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བཟོད་པའི་ཕ་རོལ་ཏུ་ཕྱིན་པའི་ཕྱི་ནང་དུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་བཟོད་པའི་ཕ་རོལ་ཏུ་ཕྱིན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བརྩོན་འགྲུས་ཀྱི་ཕ་རོལ་ཏུ་
ཕྱིན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་བསམ་གཏན་གྱི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བསམ་གཏན་གྱི་ཕ་རོལ་ཏུ་ཕྱིན་པའི་ཕྱི་རོལ་ཏུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་བསམ་གཏན་གྱི་ཕ་རོལ་ཏུ་ཕྱིན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བསམ་གཏན་གྱི་ཕ་རོལ་ཏུ་ཕྱིན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་
མ་མཐོང་ངོ་། །དེས་ཡེ་ཤེས་དེ་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཤེས་རབ་ཀྱི་ཕ་རོལ་ཏུ་ཕྱིན་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཤེས་རབ་ཀྱི་ཕ་རོལ་
ཏུ་ཕྱིན་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཤེས་རབ་ཀྱི་ཕ་རོལ་ཏུ་ཕྱིན་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ནང་སྟོང་པ་ཉིད་ཀྱི་ནང་དུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་ནང་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ནང་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ནང་སྟོང་པ་ཉིད་མ་ལགས་པ་གཞན་དུ་
<pb id="15.147b"/>
 ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཕྱི་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱི་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཕྱི་སྟོང་པ་ཉིད་ཀྱི་ཕྱི་
ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱི་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཕྱི་ནང་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
ཕྱི་ནང་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཕྱི་ནང་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱི་ནང་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་
མཐོང་ངོ་། །དེས་ཡེ་ཤེས་དེ་སྟོང་པ་ཉིད་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྟོང་པ་ཉིད་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྟོང་པ་ཉིད་སྟོང་པ་ཉིད་ཀྱི་ཕྱི་ནང་དུ་
ཡང་དག་པར་རྗེས་སུ་མ་མཐོང་། ཡེ་ཤེས་དེ་སྟོང་པ་ཉིད་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆེན་པོ་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
ཆེན་པོ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆེན་པོ་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆེན་པོ་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་
མཐོང་ངོ་། །དེས་ཡེ་ཤེས་དེ་དོན་དམ་པ་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོན་དམ་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོན་དམ་པ་སྟོང་པ་ཉིད་ཀྱི་ཕྱི་
ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོན་དམ་པ་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འདུས་བྱས་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་
<pb id="15.148a"/>
མཐོང། ཡེ་ཤེས་དེ་འདུས་བྱས་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུས་བྱས་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུས་བྱས་སྟོང་པ་ཉིད་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འདུས་མ་བྱས་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུས་མ་བྱས་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་འདུས་མ་བྱས་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འདུས་མ་བྱས་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་
མཐའ་ལས་འདས་པ་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མཐའ་ལས་འདས་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མཐའ་ལས་འདས་པ་སྟོང་པ་ཉིད་ཀྱི་
ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མཐའ་ལས་འདས་པ་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་ནང་དུ་ཡང་
དག་པར་རྗེས་སུ་མ་མཐོང། ཡེ་ཤེས་དེ་ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཐོག་མ་དང་ཐ་མ་མྱེད་པ་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། །
ཡེ་ཤེས་དེ་ཐོག་མ་དང་ཐ་མ་མྱེད་པ་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དོར་བ་མེད་པ་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོར་བ་
མྱེད་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོར་བ་མེད་པ་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དོར་བ་མྱེད་པ་སྟོང་པ་ཉིད་མ་ལགས་པ་གཞན་དུ་
<pb id="15.148b"/>
ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རང་བཞིན་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་བཞིན་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
རང་བཞིན་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་བཞིན་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། དེས་ཡེ་ཤེས་དེ་ཆོས་ཐམས་ཅད་སྟོང་པ་ཉིད་
ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་ཐམས་ཅད་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་ཐམས་ཅད་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་ཆོས་ཐམས་ཅད་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རང་གི་མཚན་ཉིད་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་གི་མཚན་ཉིད་
སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་གི་མཚན་ཉིད་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་གི་མཚན་ཉིད་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་
མ་མཐོང་ངོ་། །དེས་ཡེ་ཤེས་དེ་མྱི་དམྱིགས་པ་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱི་དམྱིགས་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱི་དམྱིགས་པ་སྟོང་པ་
ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱི་དམྱིགས་པ་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དངོས་པོ་མྱེད་པ་སྟོང་པ་ཉིད་ཀྱི་ནང་དུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་དངོས་པོ་མྱེད་པ་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དངོས་པོ་མྱེད་པ་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དངོས་པོ་མྱེད་པ་སྟོང་པ་
<pb id="15.149a"/>
ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ངོ་བོ་ཉིད་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ངོ་བོ་ཉིད་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་ངོ་བོ་ཉིད་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ངོ་བོ་ཉིད་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དངོས་པོ་
མྱེད་པའི་ངོ་བོ་ཉིད་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དངོས་པོ་མྱེད་པའི་ངོ་བོ་ཉིད་སྟོང་པ་ཉིད་
ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ནང་དུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་
དེ་དྲན་པ་ཉེ་བར་གཞག་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཡང་དག་པར་སྤོང་བ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པར་སྤོང་བ་
རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པར་སྤོང་བ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པར་སྤོང་བ་རྣམས་མ་ལགས་པ་གཞན་དུ་ཡང་ཡང་དག་པར་
རྗེས་སུ་མ་མཐོང་ངོ་། །དེས་ཡེ་ཤེས་དེ་རྫུ་འཕྲུལ་གྱི་རྐང་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྫུ་འཕྲུལ་གྱི་རྐང་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྫུ་འཕྲུལ་
<pb id="15.149b"/>
གྱི་རྐང་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྫུ་འཕྲུལ་གྱི་རྐང་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དབང་པོ་རྣམས་ཀྱི་ནང་དུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་དབང་པོ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དབང་པོ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དབང་པོ་རྣམས་མ་ལགས་པ་གཞན་དུ་ཡང་ཡང་
དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སྟོབས་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྟོབས་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྟོབས་རྣམས་ཀྱི་ཕྱི་ནང་དུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་སྟོབས་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་བྱང་ཆུབ་ཀྱི་ཡན་ལག་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
བྱང་ཆུབ་ཀྱི་ཡན་ལག་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བྱང་ཆུབ་ཀྱི་ཡན་ལག་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བྱང་ཆུབ་ཀྱི་ཡན་ལག་རྣམས་མ་ལགས་པ་
གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འཕགས་པའི་ལམ་ཡན་ལག་བརྒྱད་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འཕགས་པའི་ལམ་ཡན་ལག་བརྒྱད་པའི་ཕྱི་རོལ་ཏུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་འཕགས་པའི་ལམ་ཡན་ལག་བརྒྱད་པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འཕགས་པའི་ལམ་ཡན་ལག་བརྒྱད་པ་མ་ལགས་པ་གཞན་དུ་ཡང་ཡང་
དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་འཕགས་པའི་བདེན་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འཕགས་པའི་བདེན་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། 
<pb id="15.150a"/>
ཡེ་ཤེས་དེ་འཕགས་པའི་བདེན་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་འཕགས་པའི་བདེན་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་
ཡེ་ཤེས་དེ་བསམ་གཏན་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བསམ་གཏན་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་བསམ་གཏན་རྣམས་ཀྱི་ཕྱི་ནང་དུ་ཡང་དག་
པར་རྗེས་སུ་མ་མཐོང། ཡེ་ཤེས་དེ་བསམ་གཏན་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཚད་མྱེད་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་
ཚད་མྱེད་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚད་མྱེད་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཚད་མྱེད་པ་རྣམས་མ་ལགས་པ་གཞན་དུ་ཡང་
ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་གཟུགས་མྱེད་པའི་སྙོམས་པར་འཇུག་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུགས་མྱེད་པའི་སྙོམས་པར་འཇུག་པ་རྣམས་
ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུགས་མྱེད་པའི་སྙོམས་པར་འཇུག་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུགས་མྱེད་པའི་སྙོམས་པར་འཇུག་པ་རྣམས་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣམ་པར་ཐར་པ་བརྒྱད་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཐར་པ་བརྒྱད་ཀྱི་ཕྱི་རོལ་ཏུ་ཡང་དག་པར་
རྗེས་སུ་མ་མཐོང། ཡེ་ཤེས་དེ་རྣམ་པར་ཐར་པ་བརྒྱད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཐར་པ་བརྒྱད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །
<pb id="15.150b"/>
དེས་ཡེ་ཤེས་དེ་མཐར་གྱིས་གནས་པའི་སྙོམས་པར་འཇུག་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མཐར་ཀྱིས་གནས་པའི་སྙོམས་པར་འཇུག་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་
མ་མཐོང། ཡེ་ཤེས་དེ་མཐར་གྱིས་གནས་པའི་སྙོམས་པར་འཇུག་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མཐར་ཀྱིས་གནས་པའི་སྙོམས་པར་འཇུག་པ་རྣམས་མ་ལགས་པ་
གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མྱེད་པ་དང་། སྨོན་པ་མྱེད་པའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཐར་
པའི་སྒོ་སྟོང་པ་ཉིད་དང་མཚན་མ་མྱེད་པ་དང་། སྨོན་པ་མེད་པའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མྱེད་པ་དང་། སྨོན་པ་མེད་
པའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མྱེད་པ་དང་སྨོན་པ་མྱེད་པ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་
དེ་མངོན་པར་ཤེས་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མངོན་པར་ཤེས་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མངོན་པར་ཤེས་པ་རྣམས་ཀྱི་ཕྱི་ནང་དུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་མངོན་པར་ཤེས་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཏིང་ངེ་འཛིན་རྣམས་ཀྱི་ནང་དུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་ཏིང་ངེ་འཛིན་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཏིང་ངེ་འཛིན་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཏིང་ངེ་འཛིན་རྣམས་མ་
<pb id="15.151a"/>
ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་གཟུངས་ཀྱི་སྒོ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཟུངས་ཀྱི་སྒོ་རྣམས་ཀྱི་ཕྱི་རོལ་ཏུ་ཡང་དག་
པར་རྗེས་སུ་མ་མཐོང། ཡེ་ཤེས་དེ་གཟུངས་ཀྱི་སྒོ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་གཟུངས་ཀྱི་སྒོ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་
དེ་བཞིན་གཤེགས་པའི་སྟོབས་བཅུའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དེ་བཞིན་གཤེགས་པའི་སྟོབས་བཅུའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དེ་བཞིན་གཤེགས་པའི་སྟོབས་བཅུའི་
ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དེ་བཞིན་གཤེགས་པའི་སྟོབས་བཅུ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མྱི་འཇིགས་པ་རྣམས་ཀྱི་ནང་དུ་ཡང་དག་པར་རྗེས་སུ་
མ་མཐོང། ཡེ་ཤེས་དེ་མྱི་འཇིགས་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱི་འཇིགས་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་མྱི་འཇིགས་པ་རྣམས་མ་ལགས་པ་གཞན་དུ་
ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སོ་སོ་ཡང་དག་པར་རིག་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སོ་སོ་ཡང་དག་པར་རིག་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་སོ་སོ་ཡང་དག་པར་རིག་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སོ་སོ་ཡང་དག་པར་རིག་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་
མ་མཐོང་ངོ་། །དེས་ཡེ་ཤེས་དེ་སྙིང་རྗེ་ཆེན་པོའི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་སྙིང་རྗེ་ཆེན་པོའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སྙིང་རྗེ་ཆེན་པོའི་ཕྱི་ནང་དུ་ཡང་
<pb id="15.151b"/>
 དག་པར་རྗེས་སུ་མ་མཐོང། ཡེ་ཤེས་དེ་སྙིང་རྗེ་ཆེན་པོ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང། 
ཡེ་ཤེས་དེ་སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་སངས་རྒྱས་ཀྱི་
ཆོས་མ་འདྲེས་པ་རྣམས་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རྒྱུན་ཏུ་ཞུགས་པའི་འབྲས་བུའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒྱུན་ཏུ་ཞུགས་པའི་
འབྲས་བུའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒྱུན་ཏུ་ཞུགས་པའི་འབྲས་བུའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རྒྱུན་ཏུ་ཞུགས་པའི་འབྲས་བུ་མ་ལགས་པ་གཞན་
དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལན་ཅིག་ཕྱིར་འོང་བའི་འབྲས་བུའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལན་ཅིག་ཕྱིར་འོང་བའི་འབྲས་བུའི་ཕྱི་རོལ་ཏུ་ཡང་དག་
པར་རྗེས་སུ་མ་མཐོང། ཡེ་ཤེས་དེ་ལན་ཅིག་ཕྱིར་འོང་བའི་འབྲས་བུའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ལན་ཅིག་ཕྱིར་འོང་བའི་འབྲས་བུ་མ་ལགས་པ་གཞན་
དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཕྱིར་མྱི་འོང་བའི་འབྲས་བུའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱིར་མྱི་འོང་བའི་འབྲས་བུའི་ཕྱི་རོལ་ཏུ་
ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱིར་མྱི་འོང་བའི་འབྲས་བུའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཕྱིར་མྱི་འོང་བའི་འབྲས་བུ་མ་ལགས་པ་གཞན་དུ་ཡང་
<pb id="15.152a"/>
ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་དགྲ་བཅོམ་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དགྲ་བཅོམ་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། 
ཡེ་ཤེས་དེ་དགྲ་བཅོམ་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དགྲ་བཅོམ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་རང་བྱང་ཆུབ་
ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་རང་བྱང་ཆུབ་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རང་བྱང་ཆུབ་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རང་བྱང་ཆུབ་
མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ལམ་གྱི་རྣམ་པ་ཤེས་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ལམ་གྱི་རྣམ་པ་ཤེས་པ་ཉིད་ཀྱི་ཕྱི་རོལ་ཏུ་ཡང་དག་
པར་རྗེས་སུ་མ་མཐོང་། ཡེ་ཤེས་དེ་ལམ་གྱི་རྣམ་པ་ཤེས་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ལམ་གྱི་རྣམ་པ་ཤེས་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་
མཐོང་ངོ་། །དེས་ཡེ་ཤེས་དེ་རྣམ་པ་ཐམས་ཅད་མཁྱེན་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རྣམ་པ་ཐམས་ཅད་མཁྱེན་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། 
ཡེ་ཤེས་དེ་རྣམ་པ་ཐམས་ཅད་མཁྱེན་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་རྣམ་པ་ཐམས་ཅད་མཁྱེན་པ་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་
ཡེ་ཤེས་དེ་དེ་བཞིན་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དེ་བཞིན་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་དེ་བཞིན་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། 
<pb id="15.152b"/>
ཡེ་ཤེས་དེ་དེ་བཞིན་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་མ་ནོར་བ་དེ་བཞིན་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་མ་ནོར་བ་དེ་བཞིན་ཉིད་ཀྱི་ཕྱི་རོལ་ཏུ་
ཡང་དག་པར་རྗེས་སུ་མ་མཐོང་། ཡེ་ཤེས་དེ་མ་ནོར་བ་དེ་བཞིན་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་མ་ནོར་བ་དེ་བཞིན་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །
དེས་ཡེ་ཤེས་དེ་གཞན་མ་ཡིན་པ་དེ་བཞིན་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཞན་མ་ཡིན་པ་དེ་བཞིན་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཞན་མ་ཡིན་པ་དེ་བཞིན་
ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་གཞན་མ་ཡིན་པ་དེ་བཞིན་ཉིད་མ་ལགས་པ། གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆོས་ཉིད་ཀྱི་ནང་དུ་
ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཉིད་མ་ལགས་པ། 
གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆོས་ཀྱི་དབྱིངས་ཀྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་ཀྱི་དབྱིངས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་
དེ་ཆོས་ཀྱི་དབྱིངས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཀྱི་དབྱིངས་མ་ལགས་པ། གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆོས་ཀྱི་
གནས་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཀྱི་གནས་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཀྱི་གནས་ཉིད་ཀྱི་ཕྱི་ནང་
<pb id="15.153a"/>
དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཆོས་ཀྱི་གནས་ཉིད་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཆོས་སྐྱོན་མྱེད་པ་ཉིད་ཀྱི་ནང་དུ་ཡང་དག་པར་རྗེས་སུ་མ་
མཐོང། ཡེ་ཤེས་དེ་ཆོས་སྐྱོན་མྱེད་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་སྐྱོན་མྱེད་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཆོས་སྐྱོན་མྱེད་པ་ཉིད་མ་ལགས་པ་
གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །དེས་ཡེ་ཤེས་དེ་ཡང་དག་པའི་མཐའི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པའི་མཐའི་ཕྱི་རོལ་ཏུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པའི་
མཐའི་ཕྱི་ནང་དུ་ཡང་དག་པར་རྗེས་སུ་མ་མཐོང། ཡེ་ཤེས་དེ་ཡང་དག་པའི་མཐའ་མ་ལགས་པ་གཞན་དུ་ཡང་ཡང་དག་པར་རྗེས་སུ་མ་མཐོང་ངོ་། །རྣམ་གྲངས་འདི་ལ་ཀུན་ཏུ་རྒྱུ་བ་ཕྲེང་བ་ཅན་མོས་པར་གྱུར་ཏེ། དེ་ལྟར་མོས་པར་གྱུར་
ནས། དད་པའི་རྗེས་སུ་འབྲང་བས་ཆོས་ཉིད་ཚད་མར་བགྱིས་ཏེ། ཆོས་ཐམས་ཅད་མི་དམིགས་པའི་སླད་དུ། རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ལ་ཞུགས་པར་གྱུར་ཏེ། དེ་དེ་ལྟར་མོས་པར་གྱུར་ནས་དེས་ཆོས་གང་ཡང་
མཚན་མ་མ་མཆིས་པ་དང་། ཡིད་ལ་བགྱི་བ་མ་མཆིས་པའི་སླད་དུ་ཡོངས་སུ་བཟུང་བས་མཆིས་ཏེ། ཆོས་ཐམས་ཅད་གཟུང་དུ་མ་མཆིས། གཏང་དུ་མ་མཆིས་པའི་སླད་དུ་ཡོངས་སུ་གཟུང་བར་བགྱི་བ་འམ། གཏང་བར་བགྱི་བ་དེ་ལྟ་བུའི་ཆོས་
གང་ཡང་དེས་མི་དམིགས། ཆོས་ཐམས་ཅད་ལ་རློམ་སེམས་མ་མཆིས་པའི་སླད་དུ་དེ་ནི་མྱ་ངན་ལས་འདས་པས་ཀྱང་རློམ་སེམས་སུ་འགྱུར་བ་མ་མཆིས་སོ། །བཅོམ་ལྡན་འདས་དེ་ལྟར་གང་ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་
སླད་དུ། གཟུགས་ཡོངས་སུ་མྱི་འཛིན་པ་དང་། ཚོར་བ་ཡོངས་སུ་མྱི་འཛིན་པ་དང་། འདུ་ཤེས་ཡོངས་སུ་མྱི་འཛིན་པ་དང་། འདུ་བྱེད་ཡོངས་སུ་མྱི་འཛིན་པ་དང་། རྣམ་པར་ཤེས་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་
<pb id="15.153b"/>
ཡོངས་སུ་བཟུང་བ་མ་མཆིས་པའི་སླད་དུ། མྱིག་ཡོངས་སུ་མྱི་འཛིན་པ་དང་། རྣ་བ་ཡོངས་སུ་མྱི་འཛིན་པ་དང་། སྣ་ཡོངས་སུ་མི་འཛིན་པ་དང་། ལྕེ་ཡོངས་སུ་མྱི་འཛིན་པ་དང་། ལུས་ཡོངས་སུ་མྱི་འཛིན་པ་དང་། ཡིད་
ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། གཟུགས་ཡོངས་སུ་མྱི་འཛིན་པ་དང་། སྒྲ་ཡོངས་སུ་མྱི་འཛིན་པ་དང་། དྲི་ཡོངས་སུ་མྱི་འཛིན་པ་དང་། རོ་ཡོངས་སུ་མྱི་འཛིན་པ་དང་། རེག་ཡོངས་སུ་
མྱི་འཛིན་པ་དང་། ཆོས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། མྱིག་གི་རྣམ་པར་ཤེས་པ་ཡོངས་སུ་མྱི་འཛིན་པ་དང་། རྣ་བའི་རྣམ་པར་ཤེས་པ་ཡོངས་སུ་མྱི་འཛིན་པ་དང་། སྣའི་རྣམ་པར་
ཤེས་པ་ཡོངས་སུ་མྱི་འཛིན་པ་དང་། ལྕེའི་རྣམ་པར་ཤེས་པ་ཡོངས་སུ་མྱི་འཛིན་པ་དང་། ལུས་ཀྱི་རྣམ་པར་ཤེས་པ་ཡོངས་སུ་མྱི་འཛིན་པ་དང་། ཡིད་ཀྱི་རྣམ་པར་ཤེས་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་
བཟུང་བ་མ་མཆིས་པའི་སླད་དུ། མྱིག་གི་འདུས་ཏེ་རེག་པ་ཡོངས་སུ་མྱི་འཛིན་པ་དང་། རྣ་བའི་འདུས་ཏེ་རེག་པ་ཡོངས་སུ་མྱི་འཛིན་པ་དང་། སྣའི་འདུས་ཏེ་རེག་པ་ཡོངས་སུ་མྱི་འཛིན་པ་དང་། ལྕེའི་འདུས་ཏེ་རེག་པ་ཡོངས་སུ་མྱི་
འཛིན་པ་དང་། ལུས་ཀྱི་འདུས་ཏེ་རེག་པ་ཡོངས་སུ་མྱི་འཛིན་པ་དང་། ཡིད་ཀྱི་འདུས་ཏེ་རེག་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། མྱིག་གི་འདུས་ཏེ་རེག་པའི་རྐྱེན་ཀྱིས་ཚོར་
བ་ཡོངས་སུ་མྱི་འཛིན་པ་དང་། རྣ་བའི་འདུས་ཏེ་རེག་པའི་རྐྱེན་ཀྱིས་ཚོར་བ་ཡོངས་སུ་མྱི་འཛིན་པ་དང་། སྣའི་འདུས་ཏེ་རེག་པའི་རྐྱེན་ཀྱིས་ཚོར་བ་ཡོངས་སུ་མྱི་འཛིན་པ་དང་། ལྕེའི་འདུས་ཏེ་རེག་པའི་རྐྱེན་ཀྱིས་ཚོར་བ་ཡོངས་སུ་
མྱི་འཛིན་པ་དང་། ལུས་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ཡོངས་སུ་མྱི་འཛིན་པ་དང་། ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། 
<pb id="15.154a"/>
 སའི་ཁམས་ཡོངས་སུ་མྱི་འཛིན་པ་དང་། ཆུའི་ཁམས་ཡོངས་སུ་མྱི་འཛིན་པ་དང་། མྱེའི་ཁམས་ཡོངས་སུ་མྱི་འཛིན་པ་དང་། རླུང་གི་ཁམས་ཡོངས་སུ་མྱི་འཛིན་པ་དང་། ནམ་མཁའི་ཁམས་ཡོངས་སུ་མྱི་འཛིན་པ་
དང། རྣམ་པར་ཤེས་པའི་ཁམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་། མ་རིག་པ་ཡོངས་སུ་མྱི་འཛིན་པ་དང་། འདུ་བྱེད་ཡོངས་སུ་མྱི་འཛིན་པ་དང་། རྣམ་པར་ཤེས་པ་ཡོངས་སུ་
མྱི་འཛིན་པ་དང་། མྱིང་དང་གཟུགས་ཡོངས་སུ་མྱི་འཛིན་པ་དང་། སྐྱེ་མཆེད་དྲུག་ཡོངས་སུ་མྱི་འཛིན་པ་དང་། རེག་པ་ཡོངས་སུ་མྱི་འཛིན་པ་དང་། ཚོར་བ་ཡོངས་སུ་མྱི་འཛིན་པ་དང་། སྲེད་པ་ཡོངས་སུ་མྱི་འཛིན་པ་དང་། ལེན་པ་ཡོངས་
སུ་མྱི་འཛིན་པ་དང་། སྲིད་པ་ཡོངས་སུ་མྱི་འཛིན་པ་དང་། སྐྱེ་བ་ཡོངས་སུ་མྱི་འཛིན་པ་དང་། རྒ་ཤི་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། སྦྱིན་པའི་ཕ་རོལ་ཏུ་ཕྱིན་པ་ཡོངས་
སུ་མྱི་འཛིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་མྱི་འཛིན་པ་དང་། བཟོད་པའི་ཕ་རོལ་ཏུ་ཕྱིན་པ་ཡོངས་སུ་མྱི་འཛིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་མྱི་འཛིན་པ་དང་། བསམ་གཏན་གྱི་
ཕ་རོལ་ཏུ་ཕྱིན་པ་ཡོངས་སུ་མྱི་འཛིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ནང་སྟོང་པ་ཉིད་ཡོངས་སུ་མྱི་འཛིན་པ་དང་། ཕྱི་སྟོང་པ་ཉིད་ཡོངས་
སུ་མྱི་འཛིན་པ་དང་། ཕྱི་ནང་སྟོང་པ་ཉིད་ཡོངས་སུ་མྱི་འཛིན་པ་དང་། སྟོང་པ་ཉིད་སྟོང་པ་ཉིད་ཡོངས་སུ་མྱི་འཛིན་པ་དང་། ཆེན་པོ་སྟོང་པ་ཉིད་ཡོངས་སུ་མྱི་འཛིན་པ་དང་། དོན་དམ་སྟོང་པ་ཉིད་ཡོངས་སུ་མྱི་འཛིན་པ་དང་། འདུས་བྱས་སྟོང་
པ་ཉིད་ཡོངས་སུ་མྱི་འཛིན་པ་དང་། འདུས་མ་བྱས་སྟོང་པ་ཉིད་ཡོངས་སུ་མྱི་འཛིན་པ་དང་། མཐའ་ལས་འདས་པ་སྟོང་པ་ཉིད་ཡོངས་སུ་མྱི་འཛིན་པ་དང་། ཐོག་མ་དང་ཐ་མ་མྱེད་པ་སྟོང་པ་ཉིད་ཡོངས་སུ་མྱི་འཛིན་པ་དང་། དོར་བ་མྱེད་པ་སྟོང་པ་
<pb id="15.154b"/>
ཉིད་ཡོངས་སུ་མྱི་འཛིན་པ་དང་། རང་བཞིན་སྟོང་པ་ཉིད་ཡོངས་སུ་མྱི་འཛིན་པ་དང་། ཆོས་ཐམས་ཅད་སྟོང་པ་ཉིད་ཡོངས་སུ་མྱི་འཛིན་པ་དང་། རང་གི་མཚན་ཉིད་སྟོང་པ་ཉིད་ཡོངས་སུ་མྱི་འཛིན་པ་དང་། མྱི་དམྱིགས་པ་སྟོང་པ་
ཉིད་ཡོངས་སུ་མྱི་འཛིན་པ་དང་། དངོས་པོ་མྱེད་པ་སྟོང་པ་ཉིད་ཡོངས་སུ་མྱི་འཛིན་པ་དང་། ངོ་བོ་ཉིད་སྟོང་པ་ཉིད་ཡོངས་སུ་མྱི་འཛིན་པ་དང་། དངོས་པོ་མྱེད་པའི་ངོ་བོ་ཉིད་སྟོང་པ་ཉིད་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་
མ་མཆིས་པའི་སླད་དུ། དྲན་པ་ཉེ་བར་གཞག་པ་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ཡང་དག་པར་སྤོང་བ་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་
བཟུང་བ་མ་མཆིས་པའི་སླད་དུ། རྫུ་འཕྲུལ་གྱི་རྐང་པ་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། དབང་པོ་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་
སུ་བཟུང་བ་མ་མཆིས་པའི་སླད་དུ། སྟོབས་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། བྱང་ཆུབ་ཀྱི་ཡན་ལག་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཡོངས་
སུ་བཟུང་བ་མ་མཆིས་པའི་སླད་དུ། འཕགས་པའི་ལམ་ཡན་ལག་བརྒྱད་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། འཕགས་པའི་བདེན་པ་རྣམས་ཡོངས་སུ་མྱི་འཛིན་པ་དང་། 
ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། བསམ་གཏན་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ཚད་མེད་པ་རྣམས་ཡོངས་སུ་མྱི་འཛིན་པ་དང་། ཆོས་
ཐམས་ཡོངས་སུ་བཟུང་བ་མ་མཆིས་པའི་སླད་དུ། གཟུགས་མྱེད་པའི་སྙོམས་པར་འཇུག་པ་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། རྣམ་པར་ཐར་པ་རྣམས་ཡོངས་
<pb id="15.155a"/>
 སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། མཐར་ཀྱིས་གནས་པའི་སྙོམས་པར་འཇུག་པ་དགུ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་
དུ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མྱེད་པ་དང་། སྨོན་པ་མེད་པ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། མངོན་པར་ཤེས་པ་རྣམས་ཡོངས་སུ་མྱི་འཛིན་པ་དང་། 
ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ཏིང་ངེ་འཛིན་རྣམས་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། གཟུངས་ཀྱི་སྒོ་རྣམས་ཡོངས་སུ་མྱི་འཛིན་པ་དང་། ཆོས་
ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། དེ་བཞིན་གཤེགས་པའི་སྟོབས་བཅུ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། མྱི་འཇིགས་པ་བཞི་ཡོངས་སུ་མྱི་འཛིན་
པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། སོ་སོ་ཡང་དག་པར་རིག་པ་བཞི་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། སྙིང་རྗེ་ཆེན་པོ་ཡོངས་སུ་མྱི་འཛིན་
པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། རྒྱུན་ཏུ་ཞུགས་པའི་
འབྲས་བུ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ལན་ཅིག་ཕྱིར་འོང་བའི་འབྲས་བུ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་
དུ། ཕྱིར་མྱི་འོང་བའི་འབྲས་བུ་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། དགྲ་བཅོམ་པ་ཉིད་ཡོངས་སུ་མྱི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་
