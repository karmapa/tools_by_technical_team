<pb id="104.192a"/>
ཚོགས་དྲི་ཆུ་རྣམས། །བསྒྲལ་བའི་ཆུ་ནི་ཐམས་ཅད་སྦྱར། །རྡོ་རྗེ་ཆུ་ཡི་བདུད་རྩི་སྟེ། །རྟག་ཏུ་འགྲོ་བའི་དོན་བྱེད་ནུས། །མིང་གིས་མེད་དུ་མི་རུང་ངོ་། །དགོངས་པའི་དོན་དུ་སེམས་ཅན་མཐའ་དག་ལ་སྣང་བ་དང་། །ནུས་མཐུའི་ཡོན་ཏན་གྱིས་སེམས་ཅན་ཀུན་ལ་ཕན་
འདོགས་པར་ནུས་སོ། །འགྲོ་བ་ཡོངས་ཀྱི་གསོས་མཛད་པར་དགོངས་ནས། བཅོམ་ལྡན་འདས་དཔལ་ཀུན་ཏུ་བཟང་པོས་ཡེ་ཤེས་ཀྱི་ཐུགས་ནས་དགོངས་ནས་མགུར་གྱི་བུམ་པར་དྲིལ་ཏེ། ལྗགས་ཀྱི་དབང་པོ་ལ་བཀྲམ་སྟེ། ཞལ་འཛུམ་པ་མཛད་ནས། མཁྱེན་རབ་ཀྱི་དང་
པོ་འཇམ་དཔལ་རྣོན་པོ་དང་། རྡོ་རྗེ་ཆོས་ལ་བཀའ་སྩལ་ཏོ། །འཇམ་དཔལ་གྱིས་དཀྱིལ་འཁོར་གྱི་སྲས་མཆོག་ཉེ་བ་དང་། ཚངས་པ་དང་དྲང་སྲོང་དང་། ལྷ་དང་ཀླུ་དང་། མིའི་བྱང་ཆུབ་སེམས་དཔའ་བ་མ་ལ་གྷིར་ཏི་རྣམས་ལ་བཀའ་སྩལ་ཏོ། །བདུད་རྩི་ཆེན་པོ་མཆོག་གི་ལུང་གི་
སྡེ་ལས། སྨན་ར་ས་ཡན་བསྒྲུབ་པའི་ལུང་འབུམ་སྡེ་ལས་བཏུས་པ། བམ་པོ་ཆེན་པོ་གཉིས་པ།།  །།<sutra id="J759c"/><head n="1" t="བཅོམ་ལྡན་འདས་གཉིས་མེད་ཀྱི་རྒྱལ་པོ་ཆེན་པོ་ལ་ཕྱག་འཚལ་ལོ།།" st="པྲཛྙཱ་བྷ་ག་བཱན་མ་ཧཱ་རཱ་ཛཱ།"/><bampo n="759c.1" zh="103.1"/>རྒྱ་གར་སྐད་དུ། པྲཛྙཱ་བྷ་ག་བཱན་མ་ཧཱ་རཱ་ཛཱ། བོད་སྐད་དུ། བཅོམ་ལྡན་འདས་གཉིས་མེད་ཀྱི་རྒྱལ་པོ་ཆེན་པོ་ལ་ཕྱག་འཚལ་ལོ། །དེ་ནས་
སྤྱོད་པ་བསྟན་ཏེ། ལུང་ཨ་ནུ་ཡོ་ག་པ་རྫོགས་པའི་རྣལ་འབྱོར་དུ་བསྟན་ཏེ། ལྟ་བ་དང་ནི་སྤྱོད་པ་དང་། གཟུངས་ཀྱི་མཚན་ཉིད་འདི་གསུངས་སོ། །དེ་བཞིན་དམ་ཚིག་ཆེན་པོ་འང་བསྟན། །ལས་འདི་ལུང་གིས་བསྒྲུབ་བྱ་ན། །མི་སྤོང་བ་ནི་དང་དུ་བླང་། །སྤྱོད་པ་དམ་ཚིག་
བཅྭ་ལྔ་བསྲུང་། །ཤེས་པ་ལྔ་དང་བསྲུང་བ་གསུམ། །སྟོང་རྩ་བརྒྱད་དུ་བསྲུངས་པས་ནི། །རྩ་བརྒྱད་སྟོང་ཞེས་དེ་ལ་བྱའོ། །དེ་ཡང་མ་ཧཱ་ས་མ་ཡ། །བཞི་པོ་རྫོགས་ན་ཀུན་ཏུ་བཟང་། །ཞི་རྒྱས་དབང་དང་མངོན་སྤྱོད་དང་། །གནན་བཟློག་དྲུག་ནི་གཅིག་ཏུའོ། །དང་ལ་ག་
ནི་ལུང་བཤད་དེ། །ཁྲུ་ཚད་བཞི་དང་ལྡན་པ་ནི། །ཡོན་ཏན་བཅུ་གཅིག་དང་ཡང་ལྡན། །བཞིན་བཟངས་མིག་གིས་དཀྱུས་རིང་བ། །སྟོད་སྨད་ཕྱེད་ལ་རྐེད་པ་ཕྲ། །ཚིགས་པ་ཟླུམ་ལ་སོར་མོ་རིང་། །ཡོན་ཏན་འོད་ཅན་བཅུ་གཅིག་ལོ། །ཡེ་ཤེས་རིགས་ཅན་ཡིན་པར་བཤད། །
བཅུ་གསུམ་རྡོ་རྗེ་རིགས་སུ་འགྲུབ། །བཅུ་དྲུག་སྔགས་པས་འགྲུབ་ངེས་པའོ། །རིན་ཆེན་རིགས་མཆོག་ཡིན་པར་བསྟན། །ཉི་ཤུ་གཅིག་པ་པདྨའི་རིགས། །སྤྱན་རས་གཟིགས་དབང་རྟ་མཆོག་འགྲུབ། །ཉི་ཤུ་རྩ་ལྔ་ལོན་པས་ནི། །ཐོགས་མེད་བྱང་ཆུབ་སེམས་ཀྱང་འདྲེན། །
<pb id="104.192b"/>
ཐམས་ཅད་ལས་ཀྱི་རིགས་མཆོག་འགྲུབ། །སུམ་བཅུ་རྩ་གཅིག་ཕན་ཆད་ཀྱིས། །སེམས་ཕེབས་ཚུན་ཆད་ཀུན་དུ་དགེའོ། །ཡིད་དུ་འོང་བ་དམ་པ་ཡིན། །བདེར་གཤེགས་རིགས་སུ་འགྲུབ་པར་བཤད། །བདེ་ཆེན་འདུ་འབྲལ་མེད་པའི་གཟུངས། །དེ་དག་མ་ལུས་གང་རྙེད་པ། །
ལུས་ཀྱང་ཁྲུས་བྱས་གཙང་མར་བྱའོ། །དྲི་ཞིམ་ཙན་དན་གོ་བན་དང་། །ཛྷ་ཏི་པ་ལ་ཀུ་རུ་ཚེ། །ཀ་ཀོ་ལ་དང་ག་བུར་དང་། །ཨ་ཀ་རུ་དང་དུ་རུསྐ། །གྷི་ཧྭང་གླང་པོའི་སྤོས་རྣམས་ཀྱིས། །བྱུགས་ནས་རྒྱན་དང་ཕྲེང་བ་གདགས། །དར་དང་རས་བལ་འཇམ་པོ་དང་། །གོས་རྒྱན་
ཆས་ཀླུབས་བསྐོན་ནས་ནི། །གསེར་གྱི་རྣ་ཆ་གདུབ་ཀོར་དང་། །དོ་ཤལ་དཔུང་རྒྱན་སེ་མོ་དོ། །རིན་ཆེན་སྣ་ཚོགས་བརྒྱན་དུ་གདགས། །ཇི་བཞིན་བདེ་བའི་སྟན་དག་ལ། །གཡོན་ཕྱོགས་སུ་ནི་གཞག་པར་བྱ། །བསྙེན་པ་དང་ནི་ཉེ་བསྙེན་དང་། །བསྒྲུབ་དང་བསྒྲུབ་ཆེན་བྱ་
བ་ནི། །དཀྱིལ་འཁོར་འདོམ་གང་གྲུ་བཞི་པ། །འཕང་དུ་སོར་བཞིའི་ཚད་དུ་བྱ། །རྡོ་རྗེ་དྲི་ཆུས་མན་ཌལ་བྱུག །ཤ་ཆེན་གུ་གུལ་པོག་གིས་བདུག །དཀྱིལ་འཁོར་དེ་ལ་བསྐོར་ཏེ་བདུག །གཡོན་དུ་དེ་བྱི་བཞག་ནས་ནི། །བྷ་ག་དེ་ཉིད་བྱིན་གྱིས་བརླབ། །སྤྱི་བོར་ཨོྃ་དཀར་
འོད་ལྡན་པ། །ལྕེ་ལ་ཨྃ་དམར་དམ་པ་བསམ། །སྙིང་ཀར་ཟླ་དཀྱིལ་ཧཱུྃ་མཐིང་ཀ །ལྟེ་བར་སྭ་སྔོན་འོད་ལྡན་པ། །རྐང་པར་ཧ་ལྗང་འོད་ལྡན་པ། །པ་ལས་པདྨའི་དབྱིངས་སུ་ཡང་། །གྲུ་གསུམ་མེ་འོད་འབར་བ་བསམ། །ཉོན་མོངས་ལྔ་རྣམས་སྦྱང་བ་དང་། །སྡུག་
བསྔལ་ལྔ་ནི་ཚར་གཅད་ཕྱིར། །ལག་གཡས་གཞན་གྱིས་མི་ཐུབ་མ། །གཡོན་པ་རོ་ལངས་ཆེན་མོ་སྟེ། །དེ་ཡི་ཁ་ལ་ཁྲོ་གཉེར་མ། །རལ་པ་གཅིག་མ་པདྨ་ལའོ། །གསང་ཡུམ་ལྔ་དང་ཁྲོ་མོ་བཞི། །བྱིན་གྱིས་བརླབས་ཏེ་སྔགས་བཟླས་པ། །ༀ་ཨཱྃ༔ཧཱུྃ་སྭཱ་ཧཱ། 
བྷ་ག་བན་ནི་ཉིད་ཀྱི་བཀའ། །ཕྱག་རྒྱ་བཞི་རུ་བདག་གྱུར་པས། །གཉིས་སུ་མེད་པར་མཉམ་སྦྱར་ནས། །ལྷ་ཡི་བདུད་དམ་ཕུང་པོའི་བདུད། །ཉོན་མོངས་བདུད་དང་འཆི་བདག་བཅོམ། །ཕྱག་རྒྱ་ཆེན་པོ་བཞི་དང་ལྡན། །མཁའ་ལ་སེམས་ཕེབས་འཕྲོས་པའི་ཚེ། །བྱང་
ཆུབ་འཁོར་བ་མྱ་ངན་འདས། །གཉིས་སུ་མེད་པའི་སར་ཕྱིན་ནོ། །བཅོམ་ལྡན་འདས་ཀྱིས་བཀའ་སྩལ་ཏོ། །སངས་རྒྱས་སེམས་ཅན་ཐམས་ཅད་དང་། །མཚན་མར་བཏགས་པ་ཐམས་ཅད་ཀུན། །བདེ་ཆེན་ཉིད་ལས་གཞན་མ་ཡིན། །བདེ་ཆེན་ཉིད་ལས་གཞན་