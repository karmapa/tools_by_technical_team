<pb id="40.326b"/>
འཕགས་པ་བསྐལ་པ་བཟང་པོ་པ་ཞེས་བྱ་བ་ཐེག་པ་ཆེན་པོའི་མདོ། <bampo n="39.25" zh="45.718"/>བམ་པོ་ཉི་ཤུ་ལྔ་པ། བདེ་གཤེགས་ལག་བཟངས་ཐམས་ཅད་བྱེད་པའི་ཚེ། །དེ་བཞིན་གཤེགས་པ་འགྲོ་ལ་དགའ་དེ་ལ། །གོས་ཀྱི་དུམ་བུ་དག་ནི་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་ཟེར་ཆེན་པོ་ལག་བླའི་ཚེ། །དེ་བཞིན་གཤེགས་པ་ལྷ་ཡི་མཆོག་དེ་ལ། །སྐྱུ་རུ་ར་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསམ་
པས་བྱིན་ནི་ཁྲུས་པའི་ཚེ། །དེ་བཞིན་གཤེགས་པ་རྫུ་འཕྲུལ་མཆོག་དེ་ལ། །ཕྱག་དག་བཀྲུ་བའི་ཆབ་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསོད་ནམས་འོད་ནི་དབུལ་པོའི་ཚེ། །དེ་བཞིན་གཤེགས་
པ་ལྷ་ཡི་གདུགས་དེ་ལ། །བཤོས་དྲོན་བཅུད་དང་ལྡན་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རིན་ཆེན་དབྱངས་ནི་རི་མོ་མཁན་གྱི་ཚེ། །དེ་བཞིན་གཤེགས་པ་གཟུགས་བརྙན་དག་ནི་བྲིས་ནས་ཀྱང་། །
དེ་བཞིན་གཤེགས་པ་ཀླུ་ཡི་འོད་ལྡན་དེ་ལ་ནི། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྡོ་རྗེའི་སྡེ་ནི་བཅིངས་པ་མེད་པ་པོ། །རལ་པ་ཅན་གྱི་ཚེ་ན་དེ་བཞིན་གཤེགས་པ་པོ། །མཐུ་རྩལ་དྲག་ཤུལ་ཅན་
ལ་རྡོ་ལེབ་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འབྱོར་ལྡན་ཕྲེང་རྒྱུད་ཚེ། །དེ་བཞིན་གཤེགས་པ་ཆོས་ཀྱི་གཟི་བརྗིད་ལ། །ཙམ་པ་ཀའི་ཕྲེང་བ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །བདེ་གཤེགས་སེང་གེའི་སྟོབས་ནི་ཕྱག་དར་པ་ཡི་ཚེ། །དེ་བཞིན་གཤེགས་པ་སྲིད་པའི་མཐའ་ནི་གཟིགས་པ་པོ། །བཅོམ་ལྡན་དེ་ནི་ཕྲག་ལ་བླངས་ཏེ་འདམ་རྫབ་བསྒྲལ། །དང་པོ་ཉིད་དུ་བྱང་ཆུབ་ཏུ་ནི་སེམས་
བསྐྱེད་དོ། །དེ་བཞིན་གཤེགས་པ་སྤྱན་ནི་འདྲི་མཁན་ཚེ། །དེ་བཞིན་གཤེགས་པ་ཁྲེལ་ཡོད་བཟང་པོ་ལ། །ཀ་ལ་མན་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་སྲུང་སྦྱངས་
<pb id="40.327a"/>
གནས་དགེ་སློང་ཚེ། །བདེ་གཤེགས་རྒྱ་ཆེན་གཟུགས་ཀྱི་འཆག་ས་དག །ལྷུང་བཟེད་འབྲུ་མར་བཀང་བས་ཆག་ཆག་བཏབ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བློ་གསལ་རྒྱལ་བུའི་ཚེ། །
དེ་བཞིན་གཤེགས་པ་ལྷ་ཡི་སྤྱན་དེ་ལ། །འོད་ཟེར་མེ་ཏོག་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་འགྲོས་ནི་རྒྱ་མཚོའི་ཚོང་པའི་ཚེ། །ཉམ་ཐག་ཚེ་ན་སངས་རྒྱས་དག་ལ་ཕྱག་
འཚལ་ཞེས། །ཚིག་ཏུ་བརྗོད་ནས་བདེ་གཤེགས་ཚོགས་ཀྱི་འོད་ཟེར་ལ། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་དྲག་ཤུལ་མགར་བའི་ཚེ། །དེ་བཞིན་གཤེགས་པ་ཟླ་བའི་མཆོག་དེ་ལ། །དངུལ་
ལས་བྱས་པའི་ལྷུང་བཟེད་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་ཟེར་ཆེན་པོ་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་མཉམ་པར་བཞག་པའི་བདག་ཉིད་དེ། །ཉིན་གཅིག་བཞུགས་པའི་
གནས་ནི་བྱས་ཏེ་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཉི་འོད་གྲོང་རྡལ་བྱིས་པའི་ཚེ། །དེ་བཞིན་གཤེགས་པ་ཡོན་ཏན་ཏོག་དེ་ཡི། །རས་ཀྱི་གདན་དག་གདིང་བ་བྱས་ནས་ཀྱང་། །དང་པོར་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་དྲི་མེད་འོད་ནི་མདུན་འདོན་ཚེ། །དེ་བཞིན་གཤེགས་པ་སྐྱེ་དབང་མཚུངས་དེ་ལ། །མཆོད་སྦྱིན་དག་གི་ར་བ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་
རྣམ་འབྱེས་ཆང་འཚོང་ཚེ། །དེ་བཞིན་གཤེགས་པ་འཇིགས་མེད་བཤེས་གཉེན་ལ། །ཁ་རའི་བཏུང་བ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཁེངས་མེད་རྩིས་པའི་
ཁྱེའུ་ཡི་ཚེ། །དེ་བཞིན་གཤེགས་པ་བསྡུ་བའི་བློ་མངའ་ལ། །ཅི་ཙེའི་ཕུབ་མ་ཕྲག་སྟ་གང་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྦྲང་རྩིའི་ཞལ་ནི་ལྷམ་མཁན་ཚེ། །དེ་བཞིན་གཤེགས་
<pb id="40.327b"/>
པ་དགྲ་ཐུལ་དེ་ལ་ནི། །མེ་ཏོག་ཨུད་པལ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཟླ་འོད་རྟེན་བཅས་ནད་པའི་ཚེ། །དེ་བཞིན་གཤེགས་པ་ཟམ་པའི་འོད་དེ་ལ། །མོན་སྲན་གྲེའུམ་རུལ་པ་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་གློག་སྦྱིན་རྒྱལ་པོའི་ཚེ། །དེ་བཞིན་གཤེགས་པ་རི་བོ་བརྩེགས་པ་ལ། །ཡིད་འཐད་ཁང་པ་བརྩེགས་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
རབ་ཞིར་གཤེགས་པ་ཤིང་འཚོང་ཚེ། །དེ་བཞིན་གཤེགས་པ་རྩེ་གཅིག་འོད་དེ་ལ། །ཆུ་དྲོན་སྣོད་དག་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མི་འཁྲུགས་པ་ཡིས་དགེ་སློང་དག་ལ་ནི། །ཇི་སྲིད་འཚོ་
བར་གནོད་སེམས་མེད་པར་འཛིན་བཅུག་ནས། །དེ་བཞིན་གཤེགས་པ་སྲེད་མེད་བུའི་མཐུ་རྩལ་ལ། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་དགྲ་བཅོམ་གྲགས་པ་རྫ་མཁན་ཚེ། །དེ་བཞིན་གཤེགས་
པ་སེང་གེའི་ཞབས་དེ་ལ། །སྤོས་ཀྱི་ཟ་མ་ཏོག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆོས་ཀྱི་ཡོན་ཏན་ཕྱྭ་མཁན་ཚེ། །དེ་བཞིན་གཤེགས་པ་ཚུལ་ཁྲིམས་དགྱེས་དེ་ལ། །ཁང་པ་དག་ནི་
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཞིང་བཟང་ལྷ་ཡི་བཏུལ་ཞུགས་ཚེ། །དེ་བཞིན་གཤེགས་པ་འཇིག་རྟེན་གསལ་དེ་ལ། །གུ་གུལ་བདུག་པ་དག་གིས་བདུགས་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བཀོད་པའི་རྒྱལ་པོ་འཁོར་སྒྱུར་ཚེ། །དེ་བཞིན་གཤེགས་པ་ཟླ་བའི་འོད་དེ་ལ། །བཻ་དཱུརྱ་ཡི་ཁང་བཟངས་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །བདེ་གཤེགས་མངོན་འཕགས་ལྷ་ལ་དད་པའི་ཚེ། །དེ་བཞིན་གཤེགས་པ་སེང་གེ་རྣམ་བསྒྱིངས་ལ། །མེ་ཏོག་དག་ལས་བྱས་པའི་གདུགས་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
<pb id="40.328a"/>
བདེ་གཤེགས་སྦྱིན་བསྲེག་འོད་འཕྲོ་དེད་དཔོན་ཚེ། །དེ་བཞིན་གཤེགས་པ་བློ་གྲོས་རྙོག་མེད་ལ། །བཀད་ས་དག་ནི་བྱས་ཏེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་དཔལ་ཕྱུག་པོའི་
བུར་གྱུར་ཚེ། །དེ་བཞིན་གཤེགས་པ་གྲགས་པ་གསལ་བ་པོ། །བདེ་བར་གཤེགས་ལ་པད་མའི་མེ་ཏོག་གཏོར། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རིན་ཆེན་བཀོད་པ་ཁྱིམ་བདག་ཚེ། །དེ་བཞིན་གཤེགས་
པ་ངེས་པའི་བློ་དེ་ལ། །ཁྲོན་པ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤིན་དུ་བཟང་པོ་ལམ་སྟོན་བུར་གྱུར་ཚེ། །དེ་བཞིན་གཤེགས་པ་གཏི་མུག་སྤངས་པ་དེ་ལ་
ནི། །ལྗོན་པོའི་ལྕུག་མ་ཉི་ཤུ་སྙེད་ནི་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རིན་ཆེན་མཆོག་ནི་ཤིང་རྟ་མཁན་གྱི་ཚེ། །བཅོམ་ལྡན་དེ་བཞིན་གཤེགས་པ་ཡོན་ཏན་
ཕུང་པོ་དེའི། །གཙུག་ལག་ཁང་གི་སྒོ་དག་བྱས་ཏེ་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཐུགས་ནི་ཤིན་དུ་གཞུངས་པ་ཕྱུགས་རྫིའི་ཚེ། །དེ་བཞིན་གཤེགས་པ་
བསྡུ་བའི་བློ་ནི་མངའ་བ་དེ། །ལམ་སྲང་དག་ཏུ་གཤེགས་ཚེ་གོས་དག་བཏིང་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྒྱ་མཚོས་བྱིན་ནི་མདུན་འདོན་ཚེ། །དེ་བཞིན་གཤེགས་པ་
སྐལ་ལྡན་ཤིང་རྟ་ལ། །མེ་ཏོག་དག་གི་གཞལ་མེད་ཁང་པ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཚངས་ཏོག་ཞིང་པའི་ཚེ། །དེ་བཞིན་གཤེགས་པ་བདེན་པའི་མཐུ་རྩལ་ལ། །
མོ་སྲན་གྲེའུ་འབྲུ་སྤར་གང་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཟླ་གདུགས་ནིར་ཡུ་ཧ་ཀའི་ཚེ། །དེ་བཞིན་གཤེགས་པ་སྣ་ཚོགས་གསུང་དེ་ལ། །བྱུག་པ་དག་ནི་
<pb id="40.328b"/>
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་འཕྲོ་སྤོས་འཚོང་གྱུར་པའི་ཚེ། །བདེ་གཤེགས་ཕྱོགས་རྣམས་གཟིགས་པ་སངས་རྒྱས་ཀྱི། །གཙུག་ལག་ཁང་དག་སྤོས་ཀྱིས་བདུགས་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དྲི་མེད་རྒྱལ་པོ་ནི། །རི་མོ་མཁན་ཚེ་བདེ་གཤེགས་སྟོབས་གསལ་དེའི། །སྒོ་གང་དག་ནི་རི་མོ་བྲིས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
ཡེ་ཤེས་གྲགས་པ་གོས་འཚོང་ཚེ། །དེ་བཞིན་གཤེགས་པ་ངེས་པར་རྟོགས་བཟོད་ལ། །ཆོས་གོས་སྲ་བརྐྱང་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཀུན་རྒྱལ་ཚོང་དཔོན་བུར་གྱུར་
ཚེ། །དེ་བཞིན་གཤེགས་པ་ཆོས་ཀྱི་གདུགས་དེ་ལ། །རིན་ཆེན་སེ་མོ་དོ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡོན་ཏན་འོད་ནི་མཐིང་མཁན་ཚེ། །དེ་བཞིན་གཤེགས་པ་
ཚོགས་ཀྱིས་མི་ཐུབ་ལ། །མཐིང་ཕོར་གཅིག་ཅིག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྒྲ་བསྒྲགས་གོས་འཚོང་ཚེ། །དེ་བཞིན་གཤེགས་པ་ལྷའི་མེ་ཏོག་
ལ། །སྐ་རགས་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཟླ་རྒྱས་ཕྱུགས་རྫིའི་དཔོན་པོའི་ཚེ། །དེ་བཞིན་གཤེགས་པ་ལྷ་ཡི་པད་མ་ལ། །ཆུར་བ་དག་ནི་དབུལ་
བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་མའི་འོད་ཟེར་བྲམ་ཟེ་ཡི། །རྒྱལ་གཙོའི་བུ་ཚེ་བདེ་གཤེགས་ཀུན་གཟིགས་ལ། །ཧི་དིམ་བ་ར་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་བརྟུལ་ཞུགས་བཟང་པོ་སྣོད་སྤྱད་མཁན་གྱི་ཚེ། །དེ་བཞིན་གཤེགས་པ་ཟླ་བའི་འོད་ལྡན་དེ་ལ་ནི། །འབྲས་དྲུས་སྙིམ་པ་གང་དག་དབུལ་བ་བྱས་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
<pb id="40.329a"/>
སྒྲོན་རྒྱལ་བཅའ་བ་མཁན་གྱི་ཚེ། །དེ་བཞིན་གཤེགས་པ་བཀོད་པའི་ཚོགས་ཅན་ལ། །སྣུམ་ཁུར་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གློག་གི་ཏོག་ནི་དེད་དཔོན་ཚེ། །དེ་བཞིན་གཤེགས་
པ་དོན་ནི་དགོངས་པ་ལ། །ན་བཟའ་ཕྲུགས་གཅིག་ཅིག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་ཟེར་རྒྱལ་པོ་རྫ་མཁན་ཚེ། །དེ་བཞིན་གཤེགས་པ་མཚན་གྱི་རྒྱལ་པོ་ལ། །ཁྲུས་རྐྱེན་བུམ་པ་དག་
ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐར་མཁན་ཚལ་གྱི་ལས་བྱེད་ཚེ། །དེ་བཞིན་གཤེགས་པ་པད་མའི་ཞལ་དེ་ལ། །ལོ་མའི་གདིང་བ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་གྲགས་རྫོགས་ནོར་བུ་འཚོང་བའི་ཚེ། །དེ་བཞིན་གཤེགས་པ་སྙན་པར་དགོངས་དེ་ལ། །རིན་པོ་ཆེའི་བླ་རེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་སྙིང་སྟོབས་ཀྱི་འཁོར་ལོས་
སྒྱུར་བའི་ཚེ། །དེ་བཞིན་གཤེགས་པ་ལྗོན་པའི་རྒྱལ་མཚན་དེ་ལ་ནི། །དྲི་བསུང་ལྡན་པའི་བསྐྱེད་མོས་ཚལ་དག་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྒྱལ་ནི་འཁོར་ལོས་སྒྱུར་བའི་ཚེ། །
དེ་བཞིན་གཤེགས་པ་འོད་དག་དེ་ལ་ནི། །རིན་ཆེན་གདུགས་ནི་བྱེ་བ་སྟོང་སྙེད་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤྱན་མཛེས་གྲོང་དཔོན་བུ་མོའི་ཚེ། །དེ་བཞིན་གཤེགས་པ་སེང་གེའི་མཐུ་རྩལ་ལ། །མེ་ལོང་དང་ནི་
བླ་རེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྙོག་པ་མེད་དོན་ཤིང་སྲུངས་ཚེ། །དེ་བཞིན་གཤེགས་པ་ཚོགས་ཀྱི་གཙོ་དེ་ལ། །ཚེམས་ཤིང་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་དྲག་ཤུལ་སྡེ་ནི་ཁྱེའུ་ཡི་ཚེ། །དེ་བཞིན་གཤེགས་པ་སྤོས་ངད་ཞིམ་པོ་ལ། །ཕྱག་དར་སྙིམ་པ་གང་ཞིག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསོད་ནམས་གཟི་བརྗིད་ལྕི་འཚོང་ཚེ། །
<pb id="40.329b"/>
དེ་བཞིན་གཤེགས་པ་མཁས་པས་བསྔགས་དེ་ལ། །ལྷུང་བཟེད་བཀྲུ་ཕྱིར་ལྕི་བའི་གོང་བུ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མཐུ་རྩལ་ཅན་ནི་རྩྭ་འཚོང་ཚེ། །དེ་བཞིན་གཤེགས་པ་བསོད་ནམས་མུ་སྟེགས་ལ། །
རྩྭ་ཁུར་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཐོགས་མེད་བློ་ནི་མགར་བའི་ཚེ། །དེ་བཞིན་གཤེགས་པ་ཤེས་རབ་འོད་དེ་ལ། །མཚོན་ཆ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་
ནི་སེམས་བསྐྱེད་དོ། །བདེ་གཤེགས་སྒྲ་གཅན་ལྷ་ནི་ལྕགས་མགར་གྱི། །ཁྱེའུ་ཡི་ཚེ་ན་དེ་བཞིན་གཤེགས་པ་པོ། །ཡེ་ཤེས་གོ་ཆ་ལ་ནི་ཁབ་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་ཕུང་པོ་འདྲེག་
མཁན་ཚེ། །དེ་བཞིན་གཤེགས་པ་མདངས་སྟོབས་སྐྱེ་བ་ཡི། །སྲེག་ཤང་དག་ཅིག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཁ་ལོ་སྒྱུར་བ་དབུལ་པོའི་ཚེ། །དེ་བཞིན་གཤེགས་པ་གཟི་བརྗིད་དྲག་
ཤུལ་ལ། །མཆིལ་ལྷམ་རིམ་གཅིག་པ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐྱེ་དབང་མཚུངས་ནི་གྲོང་ཁྱེར་ན། །རྟེན་ཚེ་བདེ་གཤེགས་སངས་རྒྱས་དགྱེས་དེ་ལ། །མོན་སྲན་གྲེའུ་དག་གིས་
གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མེ་ཏོག་ཏོག་ནི་རྒྱ་མཚོ་ཡི། །ཁྱེའུ་ཡི་ཚེ་ན་བདེ་གཤེགས་གསལ་རྒྱལ་ལ། །མཆིལ་མའི་སྣོད་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་སྒྲ་གཅན་འཛིན་ནི་འདྲེག་མཁན་ཚེ། །དེ་བཞིན་གཤེགས་པ་ཐམས་ཅད་དགྱེས་པ་པོ། །བཅོམ་ལྡན་དེའི་སེན་མོ་བཅད་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྩི་སྨན་ཆེན་པོ་ཐགས་
མཁན་ཚེ། །དེ་བཞིན་གཤེགས་པ་ཡིད་གཉིས་རྣམ་གནོན་ལ། །རས་ཀྱི་ཁ་ཚར་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྒྱུ་སྐར་རྒྱལ་པོ་ཚོང་འདུས་པའི་ཚེ། །དེ་བཞིན་
<pb id="40.330a"/>
གཤེགས་པ་དོན་ནི་ལེགས་པར་དགོངས་དེ་ལ། །བུམ་པ་མར་གྱིས་བཀང་བ་དག་ནི་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྨན་པའི་རྒྱལ་པོ་ཚོང་དཔོན་བུར་གྱུར་ཚེ། །དེ་བཞིན་གཤེགས་
པ་ལྷུན་པོ་ཆེན་པོ་དེ་ལ་ནི། །ལྷ་ཡི་ཁང་བཟངས་དག་ནི་དབུལ་བ་བྱས་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསོད་ནམས་གླང་པོ་འབྲུ་མར་གྱི། །མཁན་ཚེ་དེ་བཞིན་གཤེགས་པ་འཕགས་དུལ་ལ། །
ཞབས་བསྐུ་བ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཅོད་མཛད་སྨད་འཚོང་བུ་མོའི་ཚེ། །དེ་བཞིན་གཤེགས་པ་མཁས་པ་གསལ་དེ་ལ། །མེ་ལོང་དག་ནི་དབུལ་བ་བྱས་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྣམ་གྲགས་རྒྱལ་པོའི་ཁྲུས་པ་ཡི། །ཁྱེའུ་ཚེ་བདེ་གཤེགས་བསྡུ་བའི་བློ་མངའ་ལ། །འདག་པའི་ཆལ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་ཉི་མའི་འོད་ཟེར་དགེ་སློང་དབྱར་གནས་པའི། །རིམ་གྲོ་པ་ཚེ་དེ་བཞིན་གཤེགས་པ་དབྱངས་སྙན་པ། །དེ་ལ་ཁྲུས་ཆུ་དག་ནི་དབུལ་བ་བྱས་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་
སེམས་བསྐྱེད་དོ། །དེ་བཞིན་གཤེགས་པ་ཆོས་མཛོད་དཀའ་ཐུབ་ཅན་གྱི་ཚེ། །དེ་བཞིན་གཤེགས་པ་མཐུ་ཆེན་གནས་སུ་ཕྱིན་པ་ལ། །མཚན་མོ་མར་མེ་དག་ནི་དབུལ་བ་བྱས་ནས་ཀྱང་། །དང་པོ་ཉིད་དུ་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་བློ་གྲོས་བཟང་པོ་སྨན་པའི་ཚེ། །དེ་བཞིན་གཤེགས་པ་སེང་གེའི་ང་རོ་ལ། །ཨ་རུ་ར་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡོན་ཏན་
དབང་མཚུངས་རྩྭ་ཐུན་ཚེ། །དེ་བཞིན་གཤེགས་པ་ཀུན་དུ་རིན་ཆེན་ལ། །བྷད་ཀྲ་ཀ་རི་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྡོ་རྗེའི་སྡེ་ནི་ཚོང་པའི་ཚེ། །དེ་བཞིན་གཤེགས་པ་
<pb id="40.330b"/>
འཇིག་རྟེན་ཀུན་དགའ་ལ། །ལྷུང་བཟེད་སྦྲང་རྩིས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤེས་རབ་བརྩེགས་ནི་རྔོན་པའི་ཚེ། །དེ་བཞིན་གཤེགས་པ་བྷར་ག་རྡོ་རྗེ་ཡི། །ལམ་སྲང་དག་ནི་མཚོན་པ་བྱས་
ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ལེགས་གནས་བྲམ་ཟེའི་ཚེ། །དེ་བཞིན་གཤེགས་པ་སེང་གེའི་དབྱངས་དེ་ལ། །བཻ་དཱུརྱ་ལས་བྱས་པའི་གདུགས་ཕུལ་ནས། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །དེ་བཞིན་གཤེགས་པ་བློ་སྦྱངས་ཕྲེང་རྒྱུད་ཚེ། །དེ་བཞིན་གཤེགས་པ་སྐར་མའི་སྐབས་དེ་ལ། །སྣ་མའི་མེ་ཏོག་བདུན་ཞིག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཚངས་དབྱངས་
ལམ་སྟོན་ཁྱེའུ་ཡི་ཚེ། །དེ་བཞིན་གཤེགས་པ་དེད་དཔོན་དེ་ལ་ནི། །གསེར་གྱི་མེ་ཏོག་དག་ནི་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡོན་ཏན་མཆོག་ནི་ཞིང་པའི་ཚེ། །དེ་བཞིན་གཤེགས་པ་མི་ཡི་
ཟླ་བ་ལ། །བལ་སྲན་སྔོན་པོ་སྤར་གང་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འབྲུག་སྒྲ་དབྱངས་ནི་རྩིས་པ་ཡི། །ཁྱེའུ་ཚེ་དེ་བཞིན་གཤེགས་པ་བཀོད་ཆེན་ལ། །ཕྲེང་བའི་ཆུན་པོ་དག་ནི་ཕུལ་
ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མངོན་ཤེས་ཏོག་ནི་རིགས་གཙོའི་ཚེ། །དེ་བཞིན་གཤེགས་པ་ཉི་མའི་འོད་དེ་ལ། །དར་དང་བདུག་པ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །དེ་བཞིན་གཤེགས་པ་ཏོག་འོད་རྒྱལ་བུའི་ཚེ། །དེ་བཞིན་གཤེགས་པ་མཛེས་དང་ལྡན་པ་ཡི། །ཞབས་གཉིས་དག་ནི་བཀྲུ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་
གཤེགས་པ་དགེ་བ་ཁྱིམ་བདག་ཚེ། །བདེ་གཤེགས་སྲིད་མཐའ་ནོར་བུའི་སྤོས་དེ་ལ། །དགུན་སྨད་སྦྱར་ཐུག་དག་ནི་གསོལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཚངས་པ་མཐིང་
<pb id="40.331a"/>
བུ་འཚོང་བའི་ཚེ། །དེ་བཞིན་གཤེགས་པ་ཞི་བར་གནས་དེ་ལ། །མཐིང་བུའི་ནོར་བུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐྱེས་མཆོག་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་གྲགས་པ་བསྡུས་དེ་ལ། །
གུར་ཀུམ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤྱན་སྡུག་སྤོས་འཚོང་ཁྱེའུ་ཡི་ཚེ། །དེ་བཞིན་གཤེགས་པ་ཚངས་པས་མཆོད་དེ་ལ། །སྤོས་ཀྱི་ཕྱེ་མ་སྤར་གང་གཏོར་ནས་ཀྱང་། །དང་པོར་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་ཀླུས་སྦྱིན་རྫ་མཁན་ཆུང་མའི་ཚེ། །དེ་བཞིན་གཤེགས་པ་ང་རོ་ཆེན་པོ་ལ། །ཆུ་ཡིས་བཀང་བའི་སྣོད་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བདེན་ཏོག་
ཚོང་དཔོན་ཚེ། །དེ་བཞིན་གཤེགས་པ་གྲགས་པ་དགྱེས་དེ་ལ། །གསེར་གྱི་ཁྲི་སྟན་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བརྒྱན་པ་སྤོས་འཚོང་ཚེ། །དེ་བཞིན་གཤེགས་པ་མཁས་པ་
གསལ་དེ་ལ། །སྤོས་ཀྱི་ཕུར་མ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཞུམ་མེད་དབྱངས་ནི་ལྕགས་མགར་ཚེ། །དེ་བཞིན་གཤེགས་པ་སྨོན་ལམ་མཐའ་ཡས་ལ། །ལྕགས་ལས་བྱས་
པའི་སྣོད་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རིན་ཆེན་འོད་ནི་དེད་དཔོན་ཚེ། །དེ་བཞིན་གཤེགས་པ་འགྲོ་བའི་འོད་ཟེར་ལ། །སྤོས་ཀྱི་རྡོ་གུ་དག་གིས་བདུགས་ནས་ཀྱང་། །དང་
པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དབྱངས་ནི་བྱིན་པ་ཡིས། །དེ་བཞིན་གཤེགས་པ་ལྟ་བར་བཟོད་དེ་ལ། །དཔྱིད་ཀ་ཆབ་བྲོམ་གོང་བུ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་
གཤེགས་སེང་གེ་དག་ནི་མགར་བའི་ཚེ། །དེ་བཞིན་གཤེགས་པ་མེ་ཏོག་ཆེན་པོ་ལ། །དེ་ལ་ཁབ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་ཟེར་སྣ་ཚོགས་ཤ་ན་མཁན་གྱི་ཚེ། །
<pb id="40.331b"/>
དེ་བཞིན་གཤེགས་པ་བསྒོམས་པའི་བདག་ཉིད་དེ་ལ་ནི། །ཤ་ན་དག་ལས་བྱས་པའི་ན་བཟའ་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་དཔའ་བོ་གྲོང་རྡལ་གྱི། །ཁྱེའུ་ཚེ་དེ་བཞིན་གཤེགས་པ་བློ་
གསལ་ལ། །ལ་དུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་མའི་སྙིང་པོ་རྩིས་པ་ཡི། །ཁྱེའུ་ཚེ་དེ་བཞིན་གཤེགས་པ་མཁས་བློ་ལ། །མེ་ཏོག་སྙིམ་པ་བཀང་སྟེ་གཏོར་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མེ་ཏོག་རྒྱས་པ་ལག་བླའི་ཚེ། །དེ་བཞིན་གཤེགས་པ་ནོར་སྦྱིན་དེ་ལ་ནི། །དུས་མ་ཡིན་པར་བཅུད་ལྡན་བཏུང་བ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
མཐུ་རྩལ་སྟོབས་ནི་རལ་པ་ཅན། །སྦྱིན་བསྲེག་མཁན་ཚེ་དེ་བཞིན་གཤེགས་པ་པོ། །ཞུམ་མེད་དབྱངས་ལ་ཞུགས་ལིང་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསོད་ནམས་ཕུང་པོ་ཚོང་
པའི་ཚེ། །དེ་བཞིན་གཤེགས་པ་ཀུན་དུ་གཟིགས་དེ་ལ། །ལྷུང་བཟེད་སྦྲང་རྩིས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟུགས་མཆོག་གྲོང་ཁྱེར་སྲུང་བའི་ཚེ། །དེ་བཞིན་
གཤེགས་པ་ཟླ་བ་བཟང་པོ་ལ། །བཏུང་བ་བྱིན་གྱིས་བརླབས་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྐར་མཁན་སྤོས་འཚོང་ཚེ། །དེ་བཞིན་གཤེགས་པ་ངེས་པའི་གཟུགས་
དེ་ལ། །སྤོས་ཀྱི་རྒྱུ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཟླ་བའི་སྒྲོན་མ་སློངས་མོའི་ཚེ། །དེ་བཞིན་གཤེགས་པ་རྣལ་འབྱོར་སེམས་དཔའ་ལ། །འགྲོན་བུ་ཉི་ཤུ་དག་ནི་
གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་ཕུང་པོ་རྩྭ་ཐུན་ཚེ། །དེ་བཞིན་གཤེགས་པ་ཟབ་མོར་གནས་དེ་ལ། །རྩྭ་ལས་བྱས་པའི་གདུགས་དག་ཕུལ་ནས་ཀྱང་། །དང་པོར་
<pb id="40.332a"/>
བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བྱང་ཆུབ་རྒྱལ་པོ་ཤིང་རྟ་ཡི། །མཁན་ཚེ་དེ་བཞིན་གཤེགས་པ་དཔལ་འོད་ལ། །ཤིང་རྟ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་མི་ཟད་ཤིང་རྟ་མཁན་གྱི་ཚེ། །དེ་བཞིན་གཤེགས་པ་རབ་ཏུ་གདུལ་དཀའ་ལ། །བཞུགས་ཁྲིའུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མངོན་རྟོག་ཅན་ནི་སྨན་
པའི་ཚེ། །དེ་བཞིན་གཤེགས་པ་ཀུན་དུ་གཟིགས་དེ་ལ། །ལྡག་སྨན་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡན་ལག་རྒྱས་པ་ཕྱུགས་རྫིའི་ཚེ། །དེ་བཞིན་གཤེགས་པ་ཟླ་
བའི་སྒྲོན་དེ་ལ། །ལྷུང་བཟེད་དར་བས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡུལ་འཁོར་ཤེས་རབ་མར་འཚོང་ཚེ། །དེ་བཞིན་གཤེགས་པ་གསལ་བའི་དཔལ་དེ་ལ། །ཞུན་མར་
སྲང་བརྒྱད་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མཆོག་ནི་བོང་རྫིའི་ཚེ། །དེ་བཞིན་གཤེགས་པ་ཟླ་བའི་གདུགས་དེ་ལ། །བཞུགས་པའི་རྡོ་གདན་དག་ནི་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་ཚིམ་མཛད་རྒྱལ་བུའི་ཚེ། །དེ་བཞིན་གཤེགས་པ་འགྲོ་བའི་མུ་སྟེགས་ལ། །སེའུ་འབྲུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །བདེ་གཤེགས་ཤེས་རབ་བྱིན་ནི་མར་འཚོང་ཚེ། །དེ་བཞིན་གཤེགས་པ་གསལ་བའི་དཔལ་དེ་ལ། །མར་ཁུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འཇམ་དབྱངས་རྫ་
མཁན་ཚེ། །དེ་བཞིན་གཤེགས་པ་རིན་ཆེན་མཆོག་དེ་ལ། །རིལ་བ་ཆུ་ཡིས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མགོན་པོ་རིགས་བུའི་ཚེ། །བདེ་གཤེགས་བཟང་པོ་ངོ་ཚ་མཁྱེན་
<pb id="40.332b"/>
པ་ལ། །འཆག་ས་དག་ནི་བྱས་ཏེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆགས་མེད་མཛོད་ནི་མི་བཀྲེན་ཚེ། །དེ་བཞིན་གཤེགས་པ་བལྟ་བར་བཟོད་དེ་ལ། །ཚོད་མའི་གོང་བུ་དག་ནི་ཕུལ་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཙོ་བོས་བྱིན་ནི་ལྷའི་བུ། །དབང་ཕྱུག་ཆེ་ཚེ་དེ་བཞིན་གཤེགས་པ་པོ། །སེང་གེའི་ང་རོ་དེ་ལ་བསྟོད་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་
གཙོ་བོ་སྤོས་འཚོང་ཚེ། །དེ་བཞིན་གཤེགས་པ་མཐུ་རྩལ་ཆེན་པོ་ལ། །སྤོས་ལོའི་རི་ལུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་མཐུ་རྩལ་ཤིང་བསྲུངས་ཚེ། །དེ་བཞིན་གཤེགས་པ་ཀུན་
དུ་གསལ་དེ་ལ། །ཀོ་བི་ད་རའི་མེ་ཏོག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འོད་འཕྲོ་དགེ་སློང་ཚེ། །དེ་བཞིན་གཤེགས་པ་དབྱངས་ཀྱི་སྣོད་དེ་ལ། །བུ་རམ་ཆུ་དག་དབུལ་བ་བྱས་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དབང་པོ་ཁྱིམ་བདག་ཚེ། །དེ་བཞིན་གཤེགས་པ་དགའ་བའི་དཔལ་དེ་ལ། །བསྐྱེད་མོས་ཚལ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་ཤུགས་འཆང་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་མཉམ་པར་གནས་པ་པོ། །དེ་ལ་གདུགས་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྐར་རྒྱལ་
འཁོར་ལོས་སྒྱུར་བའི་ཚེ། །བདེ་གཤེགས་ཀུན་གྱི་བློ་དེ་འཁོར་བཅས་ཐེར་འབུམ་དག །དབྱར་གནས་ཚེ་ན་ཕོངས་པ་མེད་པས་སྤྱན་དྲངས་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འོད་བཟང་
ཚོང་པའི་ཚེ། །དེ་བཞིན་གཤེགས་པ་མཐུ་རྩལ་ཆེན་པོ་ལ། །སྦྲང་རྩི་ཅི་བཞེད་པ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གྲགས་བྱིན་འཛམ་གླིང་རྒྱལ་པོའི་ཚེ། །དེ་བཞིན་གཤེགས་པ་ཟླ་
<pb id="40.333a"/>
བའི་ཏོག་དེ་ཡི། །གཙུག་ལག་ཁང་ནི་བྱེ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་གཟུགས་བཟང་སྤོས་འཚོང་ཚེ། །དེ་བཞིན་གཤེགས་པ་བརྟུལ་ཞུགས་བརྟན་དེ་ལ། །སྤོས་ནི་
སྲང་གི་བཞི་ཆ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་རྒྱལ་པོ་གསེར་རྟོག་ཚེ། །དེ་བཞིན་གཤེགས་པ་ལྷ་ཡིས་མཆོད་དེ་ལ། །ཁྲོན་པ་ཆུ་ཡིས་གང་བ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །དེ་བཞིན་གཤེགས་པ་དོན་གྲུབ་བྲམ་ཟེའི་ཚེ། །དེ་བཞིན་གཤེགས་པ་ཐལ་བར་ཀློག་དེ་ལ། །མཆོད་སྦྱིན་ཆེན་པོ་དག་ནི་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སེང་གེའི་སྡེ་ནི་དབང་
བློན་གྱི། །བུ་ཚེ་དེ་བཞིན་གཤེགས་པ་གྲགས་མཆོག་ལ། །བསྐྱེད་མོས་ཚལ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ནོར་ལྷའི་བུ་ནི་ཚོང་དཔོན་བུ་མོའི་ཚེ། །དེ་བཞིན་གཤེགས་པ་ཡོན་
ཏན་ཐམས་ཅད་རྫོགས་པ་པོ། །དེ་ལ་ཞབས་བཀྲུ་པ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གྲགས་པ་རྒྱལ་པོའི་བཙུན་མོའི་ཚེ། །དེ་བཞིན་གཤེགས་པ་བློ་བརྟན་དེ་ལ་ནི། །རང་གི་རྒྱན་
རྣམས་དག་ནི་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྒྱལ་བ་རྒྱལ་པོའི་བུ་མོའི་ཚེ། །དེ་བཞིན་གཤེགས་པ་བདུད་རྩིའི་འོད་ཟེར་ཅན། །དེ་ལ་ཐོད་དག་དབུལ་བ་བྱས་ནས་ཀྱང་། །དང་པོར་བྱང་
ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྒྱ་ཆེན་སྙིང་པོ་ཚོང་པའི་ཚེ། །དེ་བཞིན་གཤེགས་པ་དབྱངས་ཆེན་དེ་ལ་ནི། །མུ་ཏིག་དག་ལས་བྱས་པའི་གདུགས་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
བསོད་ནམས་འོད་ཟེར་ལྕགས་སྲུང་ཚེ། །དེ་བཞིན་གཤེགས་པ་དབྱངས་གསལ་དེ་ལ་ནི། །སོག་མ་དག་ལས་བྱས་པའི་ཕྲེང་བ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྨྲང་འདོན་འབྲུ་མར་མཁན་གྱི་ཚེ། །
<pb id="40.333b"/>
དེ་བཞིན་གཤེགས་པ་སྟོབས་ཆེན་དེ་ལ་ནི། །ལྷུང་བཟེད་འབྲུ་མར་དག་གིས་བཀང་བ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྒྲོན་རྒྱལ་རྩིས་པའི་བུར་གྱུར་ཚེ། །དེ་བཞིན་གཤེགས་པ་མཐུ་རྩལ་ཆེན་པོ་ལ། །
མེ་ཏོག་འབྲས་བུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་བརྩེགས་ནི་ལྗོངས་དག་གི། །ཕོ་ཉ་ཚེ་ན་དེ་བཞིན་གཤེགས་པ་པོ། །བདུད་རྩི་གསལ་ལ་སྦྲང་རྩིའི་བཏུང་བ་ཕུལ། །དང་པོར་
བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ལྷ་མཆོག་ཤིང་སྲུངས་ཚེ། །དེ་བཞིན་གཤེགས་པ་བྱང་ཆུབ་མཐུ་རྩལ་ལ། །མ་ཏུ་ལུང་ག་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་
པ་ས་བདག་ཁྱིམ་བདག་ཚེ། །དེ་བཞིན་གཤེགས་པ་སྒྲ་མཆོག་སེམས་པ་ལ། །ཁང་བརྩེགས་གོས་ཀྱིས་གཡོགས་པ་དག་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གྲོལ་བརྙེས་བཙོ་བླག་མཁན་གྱི་ཚེ། །
དེ་བཞིན་གཤེགས་པ་བློ་གྲོས་དྲག་ཤུལ་ལ། །རས་ཡུག་ཁྲ་བོ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཙུག་གསེར་ཚོང་དཔོན་ཁྱེའུ་ཡི་ཚེ། །དེ་བཞིན་གཤེགས་པ་ཆུ་ལྷའི་མཐུ་རྩལ་ལ། །གསེར་
གྱི་བུམ་པ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྒྲ་གཅན་བཟང་པོ་སློང་བའི་ཚེ། །དེ་བཞིན་གཤེགས་པ་བརྟུལ་ཞུགས་ཆེན་པོ་ལ། །རྩྭ་ཡི་སྒྲོན་མ་དག་ནི་ཕུལ་ནས་ཀྱང་། །དང་པོར་བྱང་
ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཐུབ་དཀའ་གོ་རི་ཀ་ཡི་ཚེ། །དེ་བཞིན་གཤེགས་པ་འོད་ཟེར་འབར་བ་ལ། །གཤེགས་ཟམ་དག་ནི་བྱས་ཏེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་
པ་ཐུབ་གསལ་དུང་འཚོང་ཚེ། །དེ་བཞིན་གཤེགས་པ་ཉོན་མོངས་མེད་བློ་ལ། །དུང་དག་སྤར་བ་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཟླ་བའི་འོད་ཟེར་ཚོང་དུས་པའི། །ཁྱེའུ་ཡི་
<pb id="40.334a"/>
ཚེ་བདེ་གཤེགས་སེང་གེའི་དབྱངས་དེ་ལ། །ཁམ་ཕོར་མར་ཁུས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གསེར་འོད་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་
ཤིན་དུ་དགྱེས་དེ་ལ། །མུ་ཏིག་ཆུན་ཕྲེང་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལྷའི་ཡོན་ཏན་དབང་པོ་བློན་ཆེའི་ཚེ། །དེ་བཞིན་གཤེགས་པ་ལེགས་པར་རབ་ཏུ་གནས་པ་ལ། །
དཔག་ཚད་གཅིག་པའི་བསྐྱེད་མོས་ཚལ་དག་ཕུལ་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཆོས་གདུགས་བྲམ་ཟེའི་ཚེ། །རིའི་རྩེ་མོ་ནས་ནི་བདག་མཆོངས་ནས། །དེ་བཞིན་གཤེགས་
པ་ཉི་མའི་འོད་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བསོད་ནམས་ལག་ནི་ཚོང་དཔོན་བུ་མོའི་ཚེ། །དེ་བཞིན་གཤེགས་པ་བདུད་རྩིའི་སྒྲོན་མ་དེ་ལ་ནི། །མེ་ཏོག་མྱ་ངན་འཚང་དག་དབུལ་བ་བྱས་ནས་
ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆགས་མེད་སྤོས་འཚོང་ཁྱེའུ་ཡི་ཚེ། །དེ་བཞིན་གཤེགས་པ་བྱང་ཆུབ་སྟབས་དེ་ལ། །སྲན་གྲེའུ་ཕུལ་གསུམ་ཞིག་ནི་ཕུལ་ནས་ཀྱང་། །དང་པོར་བྱང་
ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་གྱ་ནོམ་རྒྱལ་པོ་ཡི། །ཕོ་ཉའི་ཚེ་ན་བདེ་གཤེགས་རྒྱལ་བ་ཡི། །བཤེས་གཉེན་དེ་ལ་ལན་ཅིག་བསྐོར་བྱས་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བློ་
ཞིབ་རྒྱལ་པོའི་བཙུན་མོའི་ཚེ། །དེ་བཞིན་གཤེགས་པ་ལེགས་པར་གཟིགས་དེ་ལ། །བུམ་པ་ཆུ་ཡིས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བྱིན་ཐམས་ཅད་དེད་དཔོན་ཚེ། །དགེ་འདུན་མང་
པོར་ཞལ་ཟས་གསོལ་ནས་ཀྱང་། །དེ་བཞིན་གཤེགས་པ་རྙོག་པ་མེད་དོན་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་རྩི་སྨན་ལག་པའི་ཚེ། །དེ་བཞིན་གཤེགས་པ་རྟོགས་པའི་མཆོག་དེ་ལ། །སྐྱུ་རུ་ར་དག་
<pb id="40.334b"/>
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྣམ་གྲོལ་ཏོག་ནི་རྟེན་བཅས་ཚེ། །འདམ་རྫབ་དག་ཏུ་ཟམ་པ་བཙུགས་ནས་ཀྱང་། །དེ་བཞིན་གཤེགས་པ་མི་ཡི་ཟླ་བ་ལ། །དང་པོར་བྱང་ཆུབ་ཏུ་
ནི་སེམས་བསྐྱེད་དོ། །དེ་བཞིན་གཤེགས་པ་འོད་མཛད་ཞིང་པའི་ཚེ། །དེ་བཞིན་གཤེགས་པ་འོད་འབར་དེ་ལ་ནི། །མེ་ཏོག་དམར་པོ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་
རྒྱལ་པོ་འབྲས་སཱ་ལུ། །ཁུར་ཁྱེར་ཚེ་ན་བདེ་གཤེགས་ཀུན་འོད་ལ། །མེ་ཏོག་ཀར་ནི་ཀ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འཇིགས་མཛད་དཔའ་བོའི་ཚེ། །དེ་བཞིན་གཤེགས་
པ་བཀོད་པ་ཆེན་པོ་ལ། །རྒྱལ་མཚན་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆུ་བོ་སྤོང་ནི་གྲོང་རྡལ་བྱིས་པའི་ཚེ། །དེ་བཞིན་གཤེགས་པ་སེང་གེའི་རྣམ་པར་བསྒྱིངས་པ་ཡི། །
སྟབས་ལ་མེ་ཏོག་ཨུད་པལ་དག་ནི་གཏོར་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཐོགས་མེད་གྲགས་པ་སློང་བའི་ཚེ། །དེ་བཞིན་གཤེགས་པ་ལྷ་དགའ་དེ་ལ་ནི། །མོ་ཙ་ན་དག་དབུལ་བ་བྱས་
ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བདེན་པའི་ཕུང་པོ་ཆང་འཚོང་ཚེ། །དེ་བཞིན་གཤེགས་པ་རི་དབང་མཚུངས་དེ་ལ། །རྫ་རྔ་དང་ནི་ལོ་མ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །དེ་བཞིན་གཤེགས་པ་དབྱངས་སྙན་རྩྭ་འཚོང་ཚེ། །དེ་བཞིན་གཤེགས་པ་སྟབས་ཆེན་དེ་ལ་ནི། །རྩྭ་སྤྱིལ་དག་ནི་ཕུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རི་དབང་མཚུངས་ནི་རྒྱལ་བུའི་
ཚེ། །དེ་བཞིན་གཤེགས་པ་ཡིད་དུ་འོང་བའི་དབྱངས། །དེ་ལ་གདུགས་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆོས་བརྩེགས་ལྷ་ཡི་བསྙེན་བཀུར་བ། །བྱེད་ཚེ་བདེ་གཤེགས་
<pb id="40.335a"/>
བསོད་ནམས་བརྩེགས་པ་ལ། །མེ་ཏོག་ཆང་པ་གང་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཐར་པའི་གཟི་བརྗིད་རྒྱལ་བུའི་ཚེ། །དེ་བཞིན་གཤེགས་པ་ནོར་བུ་ཟླ་བ་ལ། །ཙག་ཀྲ་ཀུ་
རའི་འབྲས་བུ་བརྒྱད་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལེགས་མཛད་གར་མཁན་བུ་མོའི་ཚེ། །དེ་བཞིན་གཤེགས་པ་སྤྱན་སྡུག་དེ་ལ་ནི། །རས་བལ་དག་གི་ཕྲེང་བ་ཕུལ་ནས་ཀྱང་། །དང་པོར་
བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རབ་ཞི་སྐུ་ནི་རབ་རྒྱུད་ཚེ། །དེ་བཞིན་གཤེགས་པ་སྙན་པར་གྲགས་དེ་ལ། །ཙམ་པ་ཀ་ཡི་ཕྲེང་བ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
ཡིད་འོང་གསུང་ནི་དམག་མིའི་ཚེ། །དེ་བཞིན་གཤེགས་པ་གསལ་བའི་དཔལ་དེ་ལ། །རས་ཡུག་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བློ་སྦྱངས་སྨན་པའི་ཚེ། །
བདེ་གཤེགས་སེང་གེའི་མཆེ་བ་དགོངས་མལ་དུ། །འབྲུ་མར་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཆུ་ལྷ་གདུགས་མཁན་ཚེ། །དེ་བཞིན་གཤེགས་པ་རིན་ཆེན་མཆོད་
འོས་ལ། །དུས་སུ་བསིལ་ཡབ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སེང་གེའི་ལོགས་ནི་དེད་དཔོན་ཚེ། །དེ་བཞིན་གཤེགས་པ་དྲི་ཞིམ་འོད་དེ་ལ། །སྟོན་མོ་ཆེན་མོ་དག་ནི་བྱས་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆོས་ཀྱི་མཐུ་རྩལ་རྒྱལ་བུའི་ཚེ། །དེ་བཞིན་གཤེགས་པ་དགྲ་ཞིར་གྱུར་པ་ལ། །དངུལ་ལས་བྱས་པའི་གདན་ཁྲི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་སྐལ་བ་བཟང་པོ་དེད་དཔོན་ཚེ། །དེ་བཞིན་གཤེགས་པ་རྒྱལ་བའི་སྡེ་དེ་ལ། །གསེར་ལས་བྱས་པའི་བླ་རེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མི་འཁྲུགས་མདོག་
<pb id="40.335b"/>
ནི་རྫ་མཁན་ཚེ། །དེ་བཞིན་གཤེགས་པ་བདེན་པའི་བློ་དེ་ལ། །རྫེའུ་ཕྲུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་རྒྱལ་པོ་གྲོང་དཔོན་ཚེ། །གྲོང་ཁྱེར་དག་ནི་ཕྱག་དར་བྱས་ནས་ཀྱང་། །
དེ་བཞིན་གཤེགས་པ་གཟི་བརྗིད་གོ་བགོས་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་རྟོགས་མཛད་ལག་བླའི་ཚེ། །དེ་བཞིན་གཤེགས་པ་ངེས་པར་རྟོགས་བཟོད་ལ། །ཀ་ར་བཱི་རའི་མེ་ཏོག་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤྱན་ལེགས་ཕྱུགས་རྫིའི་དཔོན་པོའི་ཚེ། །དེ་བཞིན་གཤེགས་པ་ཟླ་མཆོག་དཔལ་དེ་ལ། །ལྷུང་བཟེད་མོ་ར་ནས་བཀང་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །བདེ་གཤེགས་དོན་གནས་བློ་ནི་ནད་པའི་ཚེ། །དེ་བཞིན་གཤེགས་པ་གླང་པོའི་སྟབས་དེའི། །ཉིན་མོ་བཞུགས་པའི་གནས་ཁང་ཕྱགས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྣང་བའི་འོད་ཟེར་
ལྷ་འཕངས་ཚེ། །དེ་བཞིན་གཤེགས་པ་མཁས་པའི་གཙོ་དེ་ལ། །མར་མེའི་སྙིང་པོ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྤོས་གཟི་རྒྱལ་པོའི་ཚེ། །དེ་བཞིན་གཤེགས་པ་བདེན་པ་
དགྱེས་དེ་ལ། །ཨུད་པལ་སྔོན་པོ་གཅིག་ཅིག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཀུན་དགའ་མཛད་པ་ཤིང་རྟ་མཁན། །བྱེད་ཚེ་བདེ་གཤེགས་ཨུད་པལ་དྲི་དེ་ལ། །སྣམ་ཕྱི་ས་དག་བྱས་ཏེ་ཕུལ་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་དོན་ཡོད་གཤེགས་པ་ལག་བླའི་ཚེ། །དེ་བཞིན་གཤེགས་པ་སྤོས་ཀྱི་དབང་ཕྱུག་ལ། །ལོ་མའི་སྤྱིལ་བུ་བྱས་ཏེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
ཁྲོ་བཅོམ་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་ཙམ་པའི་མཆོག་དེ་ལ། །རྫིང་བུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟུགས་མཆོག་ཐ་ག་པའི་ཚེ། །དེ་བཞིན་གཤེགས་པ་བརྟུལ་
<pb id="40.336a"/>
ཞུགས་སྙོམས་པ་ལ། །དབྱར་གནས་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལེགས་གཤེགས་རོལ་མོ་མཁན་གྱི་ཚེ། །དེ་བཞིན་གཤེགས་པ་ཤེས་པའི་དཔལ་དེ་ལ། །
རོལ་མོའི་རྔ་ཆེན་བརྡུངས་ཏེ་མཆོད་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རབ་སྦྱིན་གྲགས་པ་ལ་ཀུ་ས་བྱེད་ཚེ། །དེ་བཞིན་གཤེགས་པ་གཟི་བརྗིད་ཆེན་པོ་དེ་ལ་ནི། །འདག་པའི་ཆལ་དག་སྦྱར་ཏེ་དབུལ་བ་
བྱས་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འོད་གཙང་ཁྱིམ་བདག་ཚེ། །དེ་བཞིན་གཤེགས་པ་སྣ་ཚོགས་གསུང་དེ་ལ། །བུ་ཡུག་ལངས་ཚེ་འཇམས་དང་བཏུང་བ་ཕུལ། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །བདེ་གཤེགས་ལྷ་ཉི་ཕྱུགས་རྫིའི་དཔོན་པོའི་ཚེ། །དེ་བཞིན་གཤེགས་པ་འདམ་ལས་རྒལ་བ་ལ། །ཞུན་མར་ཅི་དགོས་པ་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤེས་རབ་
བྱིན་ནི་ཕུབ་མཁན་ཚེ། །དེ་བཞིན་གཤེགས་པ་མཐའ་ཡས་སྤྱན་དེ་ལ། །ཕུབ་དག་བྱས་ཏེ་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མཉམ་གཞག་བདག་ཉིད་ཁྱིམ་བདག་ཚེ། །དེ་བཞིན་གཤེགས་
པ་བློ་འབར་དེ་ལ་ནི། །ཏིལ་འབྲུ་སྤར་བ་བཀང་སྟེ་གཏོར་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་མདངས་འབྲུ་མར་སྤོས་ཅན་མཁན་གྱི་ཚེ། །དེ་བཞིན་གཤེགས་པ་མཆོད་པར་འོས་པའི་དཔལ་དེ་ལ། །སྣ་མའི་མེ་
ཏོག་ཡོད་པའི་འབྲུ་མར་སྲང་བརྒྱད་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་རྒྱལ་རིགས་ལམ་སྟོན་ཚེ། །དེ་བཞིན་གཤེགས་པ་སྣ་ཚོགས་དབྱངས་དེ་ལ། །ལམ་སྲང་དག་ནི་མཚོན་པ་བྱས་ནས་ཀྱང་། །དང་པོར་བྱང་
ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐལ་ལྡན་ཤིང་རྟ་བུ་རམ་ཆང་མཁན་ཚེ། །དེ་བཞིན་གཤེགས་པ་ཡོན་ཏན་དམིགས་པ་བྱིན་དེ་ལ། །སྐྱུ་རུ་རའི་བཅུད་ཁུ་དག་ནི་དབུལ་བ་བྱས་ནས་ཀྱང་། །དང་པོ་ཉིད་དུ་བྱང་ཆུབ་ཏུ་ནི་
<pb id="40.336b"/>
སེམས་བསྐྱེད་དོ། །དེ་བཞིན་གཤེགས་པ་གསེར་མཆོག་ཚྭ་འཚོང་ཚེ། །དེ་བཞིན་གཤེགས་པ་གཙང་མར་གནས་དེ་དག །ཟླ་བ་གསུམ་དུ་ཚྭ་ལ་སྤྱན་དྲངས་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྣམ་གྲོལ་གཙུག་ཤིང་
སྲུང་བའི་ཚེ། །དེ་བཞིན་གཤེགས་པ་དྲི་ཞིམ་སྤོས་དེ་ལ། །དགུན་འབྲུའི་བཅུད་ཁུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆོས་ལྡན་ཡུར་བ་མཁན་གྱི་ཚེ། །ཡུར་བ་དག་ནི་བརྐོས་ཏེ་བྱས་ནས་
ཀྱང་། །དེ་བཞིན་གཤེགས་པ་ཟླ་བའི་འོད་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤོས་གནས་ཚོང་དཔོན་ཆུང་མའི་ཚེ། །དེ་བཞིན་གཤེགས་པ་རི་བོའི་ཕུང་པོ་ལ། །དབྱར་གནས་དག་ནི་དབུལ་བ་བྱས་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དྲེགས་སྤངས་སྨན་པའི་ཚེ། །དེ་བཞིན་གཤེགས་པ་མེ་ཏོག་དེ་ལ་ནི། །འབྲུ་མར་བཏུང་བ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་
མཛོད་ནི་ཐགས་མཁན་ཚེ། །དེ་བཞིན་གཤེགས་པ་བློ་གྲོས་མཆོག་དེ་ལ། །རས་ཀྱི་ཁ་ཚར་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཚངས་གཤེགས་ཚོང་དཔོན་བུར་གྱུར་ཚེ། །དེ་བཞིན་གཤེགས་པ་
མཆོད་པར་འོས་དེ་ལ། །མེ་ཏོག་འབར་ཤིའི་ཆུན་ཕྲེང་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཙན་དན་ཚོང་པའི་ཚེ། །དེ་བཞིན་གཤེགས་པ་རི་དབང་བརྩེགས་པ་ལ། །བ་སོ་དག་ལས་བྱས་པའི་
གདན་ཁྲི་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མྱ་ངན་མེད་པ་གསེར་མགར་ཚེ། །དེ་བཞིན་གཤེགས་པ་འོད་འབར་དེ་ལ་ནི། །དངུལ་ལས་བྱས་པའི་མེ་ཏོག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །དེ་བཞིན་གཤེགས་པ་སེང་གེའི་འོད་ཟེར་ནི། །ཨ་བ་ཀ་རར་གྱུར་ཚེ་དེ་བཞིན་གཤེགས། །སྣང་བའི་གཙོ་ལ་ཨ་བ་ཀན་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡུལ་འཁོར་
<pb id="40.337a"/>
ཏོག་ནི་ཚོང་པའི་ཚེ། །བདེ་གཤེགས་སྣ་ཚོགས་དབྱངས་བརྒྱན་དེ་ལ་ནི། །བ་སོའི་ཁང་པ་བརྩེགས་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་མའི་སྙིང་པོ་དགེ་སློང་ཚེ། །འཇི་བ་དག་ལས་
གཟུགས་ནི་བྱས་ནས་ཀྱང་། །དེ་བཞིན་གཤེགས་པ་དོན་ལ་དགྱེས་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟི་བརྗིད་མཐའ་ཡས་ཆང་འཚོང་ཚེ། །དེ་བཞིན་གཤེགས་པ་སྤྱོད་པ་གསལ་དེ་ལ། །བཀྲུ་བ་དག་ནི་
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལྷའི་འོད་ཟེར་དགེ་སློང་ཚེ། །བཅྭ་ལྔའི་ཚེ་ན་ཆོས་ཀྱི་སྦྱིན་བྱས་ནས། །དེ་བཞིན་གཤེགས་པ་མྱ་ངན་སྤོང་བ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །བདེ་གཤེགས་ཤེས་རབ་མེ་ཏོག་སྤུག་འཚོང་ཚེ། །དེ་བཞིན་གཤེགས་པ་མངོན་ཤེས་འོད་དེ་ལ། །སྤུག་གི་ནོར་བུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མཁས་པ་འབྲས་
འཚོང་ཚེ། །དེ་བཞིན་གཤེགས་པ་མདངས་ཀྱི་སྟོབས་དེ་ལ། །འབྲས་ཀྱིས་སྤར་བ་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཡེ་ཤེས་འབྱོར་ལྡན་ནི། །ཤིང་རྟ་མཁན་ཚེ་བདེ་
གཤེགས་གསལ་བའི་དཔལ། །དེ་ཡི་རླུང་སྐྱབས་དག་ནི་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཚངས་དབྱིག་ཤིང་སྲུངས་ཚེ། །དེ་བཞིན་གཤེགས་པ་མཐོང་བར་གྲགས་དེ་ལ། །ག་ན་ཀོ་དག་
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཕྱག་ན་རིན་ཆེན་རྒྱལ་པོའི་ཚེ། །དེ་བཞིན་གཤེགས་པ་རྣམ་གྲོལ་འོད་ཟེར་དེའི། །ན་བཟའ་དག་ནི་ཁ་དོག་བསྒྱུར་ནས་ཀྱང་། །དང་པོར་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་དབང་ལྡན་ཚལ་གྱི་ལས་བྱེད་ཚེ། །དེ་བཞིན་གཤེགས་པ་ཡིད་གཉིས་རྣམ་གནོན་ལ། །ཁར་ཛུ་རའི་འབྲས་བུ་བརྒྱད་ཕུལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
<pb id="40.337b"/>
རྫོགས་པར་གསུང་བ་ཤིང་སྲུངས་ཚེ། །དེ་བཞིན་གཤེགས་པ་དུས་མཁྱེན་རྒྱལ་པོ་ལ། །སྟར་ག་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མཆོག་གསུང་ཤིང་སྲུངས་ཚེ། །
དེ་བཞིན་གཤེགས་པ་ནགས་ཀྱི་མེ་ཏོག་ལ། །འགོ་ད་ར་ནའི་མེ་ཏོག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མཆོད་འོས་རྒྱལ་བུའི་ཚེ། །རྫིང་བུ་དག་ནི་བྱས་ཏེ་བཤམས་ནས་ཀྱང་། །
དེ་བཞིན་གཤེགས་པ་མེ་ཏོག་དཔལ་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཉི་མ་བློན་པོ་ཆེན་པོའི་ཚེ། །བདེ་གཤེགས་རྣམ་པར་སྨིན་པ་ཆེན་པོ་ལ། །རྡོ་ལས་བྱས་པའི་ཁང་པ་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འདམ་ལས་རྒལ་བ་སྐུད་འཚོང་ཚེ། །དེ་བཞིན་གཤེགས་པ་གྲགས་པ་ཆེན་པོ་ལ། །སྐུད་པ་སྲང་གཅིག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་
བརྙེས་པ་ཆང་འཚོང་ཚེ། །དེ་བཞིན་གཤེགས་པ་གཤེགས་པར་དགྱེས་དེ་ལ། །བཅུད་ཁུའི་བཏུང་བ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་གྲུབ་པ་གྲོང་དཔོན་ཚེ། །དེ་བཞིན་གཤེགས་པ་
བདུད་རྩི་རྣམ་གནོན་ལ། །གྲོང་གི་མཆོག་མ་བཅུ་ཞིག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྨ་བྱ་འབྲུ་མར་མཁན་གྱི་ཚེ། །དེ་བཞིན་གཤེགས་པ་ཉི་མའི་ཕུང་པོ་ལ། །མེ་ཏོག་འབའ་ཤིས་བསྒོས་པའི་འབྲུ་
མར་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཆོས་སྦྱིན་རྒྱལ་བུའི་ཚེ། །དེ་བཞིན་གཤེགས་པ་ཟླ་བའི་དབྱངས་དེ་ལ། །སིལ་སྙན་བརྒྱ་ཡིས་མཆོད་པ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །དེ་བཞིན་གཤེགས་པ་ཕན་བཞེད་མགར་བའི་ཚེ། །དེ་བཞིན་གཤེགས་པ་ལྷའི་ཡི་མེ་ཏོག་ལ། །དྲ་གྲི་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་ལྡན་པ་དུང་འབུད་ཚེ། །
<pb id="40.338a"/>
དུང་སྒྲ་དག་ནི་བུད་པ་བྱས་ནས་ཀྱང་། །དེ་བཞིན་གཤེགས་པ་རྣམ་དག་འོད་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་གྲགས་པ་ཚོང་པའི་ཚེ། །དེ་བཞིན་གཤེགས་པ་སྟོན་ཀའི་ཉི་མ་ལ། །ནོར་བུ་
བཻ་དཱུརྱ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འོད་ཟེར་དྲ་བ་ལོ་མའི་ཁུར་ཁྱེར་ཚེ། །དེ་བཞིན་གཤེགས་པ་སྣང་བ་བལྟ་ན་སྡུག་དེ་ལ། །ཧི་མིན་ཛ་ལའི་མེ་ཏོག་དབུལ་བ་བྱས་ནས་ཀྱང་། །དང་
པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བཻ་དཱུརྱ་སྙིང་ཤིང་སྲུངས་ཚེ། །དེ་བཞིན་གཤེགས་པ་བརྟན་པའི་བློ་དེ་ལ། །ཨ་མྲ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་
པ་མེ་ཏོག་ཤིང་སྲུངས་ཚེ། །དེ་བཞིན་གཤེགས་པ་ལྗོན་པའི་མེ་ཏོག་ལ། །ཏང་གའི་མེ་ཏོག་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལྷ་ཡི་རྒྱལ་པོ་དེད་དཔོན་ཚེ། །དེ་བཞིན་གཤེགས་
པ་འབར་བའི་དབྱངས་དེ་ལ། །བསྐྱེད་མོས་ཚལ་ནི་བཅུ་སྙེད་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཟླ་བ་མགར་བའི་ཚེ། །དེ་བཞིན་གཤེགས་པ་བདུད་རྩིའི་གོ་ཆ་ལ། །རིལ་བ་སྤྱི་ལུགས་
དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དྲན་འོད་ལྕགས་མགར་ཚེ། །དེ་བཞིན་གཤེགས་པ་སེང་གེའི་སྒྲ་དེ་ལ། །སྣར་བླུགས་པའི་སྤྱད་དག་ཕུལ་ནས་ཀྱང་། །དང་པོར་བྱང་
ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དགེ་འོད་དགེ་སློང་ཚེ། །དེ་བཞིན་གཤེགས་པ་དགེ་བའི་ལྷ་དེ་ལ། །ནོར་བུའི་སྒྲོན་མ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
 ཡོན་ཏན་མཆོག་མ་ཀུན་གྱི་འོད། །ཚོང་པའི་ཚེ་ན་བདེ་གཤེགས་དབྱངས་མཆོག་ལ། །ཤིང་ན་གའི་མེ་ཏོག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་རིན་པོ་ཆེ་ཡི་དཔལ། །
<pb id="40.338b"/>
ཕྱག་དར་པ་ཚེ་བདེ་གཤེགས་དཔལ་དགྱེས་ལ། །གཙུག་ལག་ཁང་དང་ཕྲེང་བ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐྱེས་བུ་ཟླ་བ་བྲམ་ཟེའི་ཚེ། །གཅོང་རོང་དག་ཏུ་ཟམ་པ་བྱས་ནས་ཀྱང་། །དེ་བཞིན་
གཤེགས་པ་བདུད་རྩིའི་གྲགས་པ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྒྲ་གཅན་བྲམ་ཟེའི་ཚེ། །དེ་བཞིན་གཤེགས་པ་ཆོས་ཀྱི་མེ་ཏོག་གི །གདན་དག་ཡུད་ཙམ་གདིང་བ་བྱས་ནས་ཀྱང་། །དང་
པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བདུད་རྩིའི་འོད་ནི་གཞན་བྲན་ཚེ། །དེ་བཞིན་གཤེགས་པ་བཀོད་པ་ཆེན་པོ་ལ། །ཉིན་མོ་བཞུགས་པའི་གནས་སུ་གདན་བཏིང་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་འཇིག་རྟེན་མཆོག་མ་ཚོང་དཔོན་གྱི། །བུ་ཚེ་བདེ་གཤེགས་འཇིག་རྟེན་བླ་མ་ལ། །དྷ་ནུ་ཀ་རིའི་མེ་ཏོག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྐར་འོད་དེད་དཔོན་ཚེ། །
བདེ་གཤེགས་བློ་མཆོག་ལམ་དུ་ཞུགས་པ་ན། །མཚན་མོ་རྩྭ་སྒྲོན་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཞི་བའི་སྟབས་ནི་རྒྱལ་པོའི་བུ། །ཁང་བཟངས་འཛེག་ཚེ་བདེ་གཤེགས་
ལྷུན་འོད་ལ། །མེ་ཏོག་དག་གི་ཆུན་པོ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་རྒྱ་མཚོ་མི་བཀྲེན་ཚེ། །དེ་བཞིན་གཤེགས་པ་བདུད་རྩིའི་འོད་གཟི་ལ། །སྐྱུ་རུམ་དག་ནི་
དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རི་དབང་ཕྲེང་རྒྱུད་བུ་མོའི་ཚེ། །དེ་བཞིན་གཤེགས་པ་བྱང་ཆུབ་གཟི་བརྗིད་ལ། །མེ་ཏོག་ཕྲེང་བ་ཁྲུ་གང་ཕུལ་ནས་ཀྱང་། །དང་
པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རབ་ཞི་སྨན་པའི་ཁྱེའུ་ཡི་ཚེ། །དེ་བཞིན་གཤེགས་པ་དགོངས་པ་སྦྱངས་པ་ལ། །སྙུན་གྱི་གསོས་སྨན་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །
<pb id="40.339a"/>
བདེ་གཤེགས་ཡོན་ཏན་མཐུ་སྟོབས་སྤྱད་རྫིའི་ཚེ། །དེ་བཞིན་གཤེགས་པ་ཏོག་གི་འོད་དེ་ལ། །ཙན་ཙ་ཌི་ཀ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལྷ་དབང་རྩིས་པའི་ཁྱེའུའི་
ཚེ། །དེ་བཞིན་གཤེགས་པ་དགྲ་ཐུལ་དེ་ལ་ནི། །མེ་ཏོག་མྱ་ངན་འཚང་གི་ཆུན་པོ་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དབྱངས་སྙན་སྤོས་འཚོང་ཚེ། །དེ་བཞིན་གཤེགས་པ་བདུད་རྩིའི་མེ་ཏོག་གི ། 
བཞུགས་ཁང་སྤོས་ཀྱིས་བྱུག་པས་བྱུགས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ངོས་བཟང་རྩལ་ཆེན་བྲམ་ཟེའི་ཚེ། །དེ་བཞིན་གཤེགས་པ་གྲགས་པ་ཆེན་པོ་ལ། །འདུན་ཁང་དག་ནི་བྱས་ཏེ་ཕུལ་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དོན་གནས་མི་བཀྲེན་ཚེ། །དེ་བཞིན་གཤེགས་པ་ཕན་པར་དགོངས་དེ་ལ། །སྣོད་དག་ཆུ་ཡིས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་ཡོན་ཏན་གཟི་བརྗིད་དཔལ་ནི་ཁྱིམ་བདག་ཚེ། །དགེ་འདུན་དག་ལ་རྙེད་པ་སྣུམ་བག་ཕུལ་ནས་ཀྱང་། །དེ་བཞིན་གཤེགས་པ་བྱང་ཆུབ་དམ་པ་དེ་ལ་ནི། །དང་པོ་ཉིད་དུ་བྱང་ཆུབ་ཏུ་ནི་སེམས་བསྐྱེད་དོ། །
བདེ་གཤེགས་མཁྱེན་ལྡན་ཟླ་མེད་རྩིས་པའི་ཚེ། །དེ་བཞིན་གཤེགས་པ་ལྷ་ཡིས་མཆོད་དེ་ལ། །གུར་ཀུམ་བྱུག་པ་ལག་གིས་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ང་རོ་དཔག་མེད་ཕྱུགས་རྫིའི་
ཚེ། །དེ་བཞིན་གཤེགས་པ་འདམ་ལས་རྒལ་བ་ལ། །ཧ་རི་ནི་ཀའི་མེ་ཏོག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འོད་བཟངས་སྤོས་འཚོང་ཚེ། །དེ་བཞིན་གཤེགས་པ་སྲིད་པ་སྩལ་
པ་ལ། །ཀུན་དུ་ར་ཀའི་བདུག་པས་བདུགས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤིན་དུ་ཐུགས་གཞུངས་མི་བཀྲེན་ཚེ། །དེ་བཞིན་གཤེགས་པ་ཆོས་ཀྱི་མེ་ཏོག་ལ། །ཐལ་མོ་སྦྱར་བ་བྱས་ཏེ་
<pb id="40.339b"/>
ཕྱག་འཚལ་ནས། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་དོན་དགོངས་གཏི་མུག་བྲལ། །འཁོར་ལོས་སྒྱུར་ཚེ་བདེ་གཤེགས་དཔལ་ཆེན་ལ། །གྲོང་ཁྱེར་དཔག་ཚད་བཅུ་པ་ཕུལ་ནས་ཀྱང་། །དང་པོར་བྱང་ཆུབ་
ཏུ་ནི་སེམས་བསྐྱེད་དོ། །བདེ་གཤེགས་དབྱངས་ཀྱི་ཡན་ལག་ཁྱད་པར་འཕགས། །ཤིང་སྲུངས་ཚེ་ན་བདེ་གཤེགས་འོད་བྱེད་ལ། །ཕ་གུའི་འབྲས་བུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
མཆོག་ཏུ་མཛེས་གཤེགས་རྩིས་པ་ཡི། །བྲན་མོའི་ཚེ་ན་བདེ་གཤེགས་མེ་འོད་ལ། །མེ་ཏོག་ཀར་ནི་ཀ་རས་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཞི་དོན་རྒྱལ་པོའི་ཕོ་ཉ་ཚེ། །དེ་བཞིན་གཤེགས་
པ་བལྟ་ན་སྡུག་པ་ལ། །ལན་གྲངས་བརྒྱ་སྙད་བསྐོར་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྐྱོན་མེད་རྟེན་བཅས་ཚེ། །དེ་བཞིན་གཤེགས་པ་སྣང་བར་དགྱེས་པ་ལ། །མོན་སྲན་
སྡེའུ་ཡི་འབྲས་བུ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བློ་སྦྱངས་དགེ་བ་ཤིང་འཚོང་ཚེ། །སྒོ་གང་དག་ནི་དབུལ་བ་བྱས་ནས་ཀྱང་། །དེ་བཞིན་གཤེགས་པ་དགའ་བའི་དབྱངས་དེ་ལ། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་པད་མའི་མཛོད་ནི་དགེ་སློང་ཚེ། །དེ་བཞིན་གཤེགས་པ་མཆོད་སྦྱིན་བྱིན་པ་ལ། །སྐུའི་ཁྲུས་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་འོད་ཟེར་བཟང་པོ་དབུལ་པོའི་ཚེ། །དེ་བཞིན་གཤེགས་པ་བདེན་པའི་མཐུ་རྩལ་ལ། །བསོད་སྙོམས་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་
སྤོབས་པའི་མདོག་ནི་ཤིང་སྲུངས་ཚེ། །དེ་བཞིན་གཤེགས་པ་ཐོགས་མེད་བློ་དེ་ལ། །ཤུ་ཏིའི་མེ་ཏོག་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་སྟེགས་བཟང་སྒོ་བའི་ཚེ། །བདེ་
<pb id="40.340a"/>
བདེ་གཤེགས་མདངས་འོད་གྲོང་ཁྱེར་གཤེགས་པ་ན། །ཐལ་མོ་སྦྱར་ཏེ་ཕྱག་དག་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཚོགས་དབང་ཚོང་དཔོན་བུར་གྱུར་ཚེ། །དེ་བཞིན་གཤེགས་
པ་ཟླ་བའི་སྙིང་པོ་ལ། །རྣ་རྒྱན་ཕྲེང་བ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བསྙེངས་བྲལ་བྲམ་ཟེའི་ཚེ། །དེ་བཞིན་གཤེགས་པ་ཚངས་པའི་འོད་དེ་ལ། །མེ་ཏོག་ཏ་ར་ནི་ཡིས་གཏོར་
ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་བཞེད་པ་དབུལ་བའི་ཚེ། །དེ་བཞིན་གཤེགས་པ་བཀོད་པ་ཆེན་པོ་དེ། །ཕོངས་པ་མེད་པས་སྤྱན་དག་དྲངས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །བདེ་གཤེགས་སྤོས་ཅན་དཀའ་ཐུབ་ཅན་གྱི་ཚེ། །དེ་བཞིན་གཤེགས་པ་བདེ་བའི་འོད་དེ་ལ། །ལོ་མའི་སྤྱིལ་བུ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་བློ་མཆོག་ཚོང་པའི་ཚེ། །
དེ་བཞིན་གཤེགས་པ་འོད་མཆོག་དེ་ལ་ནི། །ཨ་ག་རུའི་བདུག་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཟླ་བ་ཤིང་ཐུན་ཚེ། །དེ་བཞིན་གཤེགས་པ་ཞི་བའི་འོད་དེ་ལ། །བ་རུ་རའི་འབྲས་བུ་
ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རིན་ཆེན་ཟླ་འོད་ཚོང་པའི་ཚེ། །བདེ་གཤེགས་ཡིད་གཉིས་ལས་ནི་འདས་པ་ལ། །ནོར་བུ་རིན་ཆེན་མེ་ཤེལ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་བསྙེངས་མེད་མདུན་འདོན་བུར་གྱུར་ཚེ། །བདེ་གཤེགས་འཁྲུལ་པ་མེད་པའི་བློ་ལྡན་ལ། །སིན་དྷུ་བ་རིའི་མེ་ཏོག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གཟིགས་པ་ཆེན་
པོ་རྩྭ་ཐུན་ཚེ། །དེ་བཞིན་གཤེགས་པ་བརྟུལ་ཞུགས་འབྱོར་དེ་ལ། །ཨ་ག་རུའི་འབྲས་བུ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཚངས་དབྱངས་སྨན་པའི་ཚེ། །དེ་བཞིན་གཤེགས་པ་ཡན་
<pb id="40.340b"/>
ལག་མཛེས་པ་ལ། །རྒྱ་ཤུག་འབྲས་བུའི་ཕྱེ་མ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་དབྱངས་བཟང་ལྷ་རིས་པ་ཡི་ཚེ། །བུ་ཡུག་ལངས་ཚེ་ཁང་པ་ཕྱགས་ནས་ཀྱང་། །དེ་བཞིན་གཤེགས་པ་
བསྙེངས་མེད་དགྱེས་པ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤེས་རབ་ཆེ་སྟེགས་ནད་པའི་ཚེ། །དེ་བཞིན་གཤེགས་པ་རྣམ་གྲངས་དབྱངས་དེ་ལ། །བྱི་བྱི་ལིང་གི་འབྲས་བུ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་བློ་གྲོས་ཟླ་མེད་ཚོང་པའི་ཚེ། །དེ་བཞིན་གཤེགས་པ་དབྱངས་ནི་ཆེན་པོ་དེ། །ཉི་མ་འགའ་ཞིག་བཞུགས་པར་གསོལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་རྡོ་རྗེ་མཁྲེགས་ནི་བྱིས་
པའི་ཚེ། །དེ་བཞིན་གཤེགས་པ་རྣམ་པར་འབྱེད་ལྡན་ལ། །ཏིལ་དང་འདྲེས་པའི་འབྲས་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་བྱང་ཆུབ་བློ་གྲོས་རྫ་མཁན་ཚེ། །དེ་བཞིན་གཤེགས་པ་དགོངས་པ་ཆེན་པོ་
ལ། །མེ་ཏོག་བར་ཤི་ཀ་དག་གཏོར་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ལྗོན་ཤིང་དབང་པོ་རྒྱལ་པོ་ཡི། །ཕོ་ཉའི་ཚེ་ན་བདེ་གཤེགས་གཟུགས་གསལ་ལ། །སྐུ་རེགས་གཅིག་ཅིག་དབུལ་བ་བྱས་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་གདངས་སྙན་འདྲོན་པོའི་ཚེ། །དེ་བཞིན་གཤེགས་པ་མཐུ་རྩལ་ཆེན་པོ་དེ། །འཇིགས་པ་མེད་པས་ལམ་ཀར་སྤྱན་དྲངས་ནས། །དང་པོར་བྱང་ཆུབ་ཏུ་ནི་
སེམས་བསྐྱེད་དོ། །བདེ་གཤེགས་བསོད་ནམས་སྟོབས་ནི་ཚོང་དཔོན་ཚེ། །དེ་བཞིན་གཤེགས་པ་བདེ་བར་གཟིགས་དེ་ལ། །ཞུན་མར་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་
པ་མཐུ་དཔལ་དགེ་སློང་ཚེ། །བཟོད་པ་དག་ནི་བསྒོམ་པ་བྱས་ནས་ཀྱང་། །དེ་བཞིན་གཤེགས་པ་གནོད་པ་སྤངས་པ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་འཕགས་དགྱེས་དགོན་པའི་དགེ་སློང་ཚེ། །དེ་བཞིན་
<pb id="40.341a"/>
གཤེགས་པ་ཞི་བ་གསལ་དེ་ལ། །སྲན་གྱི་ཕྱེད་ཙམ་དག་ནི་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་མཐུ་སྟོབས་ཕྲེང་རྒྱུད་ཚེ། །དེ་བཞིན་གཤེགས་པ་རིམས་མེད་བློ་ལྡན་ལ། །
འབྲས་བུ་སར་པ་མཆོག་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྐར་དགྱེས་བཅའ་བ་མཁན་གྱི་ཚེ། །དེ་བཞིན་གཤེགས་པ་དགྲ་བཅོམ་སྟེགས་དེ་ལ། །སྣོད་དག་སྦྲང་རྩིས་བཀང་སྟེ་ཕུལ་
ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤྲིན་གྱི་རྔ་སྒྲ་སྤོས་འཚོང་ཚེ། །དེ་བཞིན་གཤེགས་པ་བློ་ལྡན་ལེགས་བསགས་ལ། །ཨུ་ཤི་རའི་ཕྱེ་མ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་
དོ། །དེ་བཞིན་གཤེགས་པ་སྤྱན་དག་སྡུག་པའི་ཞལ། །ཕྱག་དར་པ་ཚེ་རྔ་ཆེན་བརྡུངས་ནས་ཀྱང་། །དེ་བཞིན་གཤེགས་པ་ཀུན་དུ་གསལ་དེ་ལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡེ་ཤེས་བཟང་བ་
འདུན་དཔོན་ཚེ། །དེ་བཞིན་གཤེགས་པ་ཟླ་བའི་གཟི་བརྗིད་ལ། །སྣོད་དག་འོ་མས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་འབྱོར་ལྡན་རྟེན་བཅས་ཚེ། །དེ་བཞིན་
གཤེགས་པ་ལྷ་ཡི་མཆོད་གནས་ལ། །ལ་དུ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡོན་ཏན་ཕུང་པོ་ཀུན་དུ་རྒྱུ་བའི་ཚེ། །དེ་བཞིན་གཤེགས་པ་ལྷ་ཡི་དབྱངས་དེ་ལ། །
ཀྲིཥྞ་ས་རའི་ལྤགས་པ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་གསལ་བ་རྒྱལ་པོའི་བུ་མོའི་ཚེ། །དེ་བཞིན་གཤེགས་པ་མེ་ཏོག་ཉི་མ་ལ། །གསེར་གྱི་ཕྲེང་བ་དག་ནི་ཕུལ་ནས་ཀྱང་། །
དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཆོས་ཀྱི་རྒྱལ་མཚན་སློང་བའི་ཚེ། །དེ་བཞིན་གཤེགས་པ་ལེགས་གནས་ཞབས་དེ་ལ། །གོས་ཀྱི་རས་མ་སོར་བཞི་ཙམ་ཕུལ་ནས། །དང་པོར་བྱང་ཆུབ་ཏུ་ནི་
<pb id="40.341b"/>
སེམས་བསྐྱེད་དོ། །བདེ་གཤེགས་ཡེ་ཤེས་ང་རོ་ཚོང་དཔོན་གྱི། །བུ་ཚེ་དེ་བཞིན་གཤེགས་པ་ཏོག་དེ་ལ། །ཚེམས་ཤིང་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ནམ་མཁའ་ཤིང་
ཐུན་ཚེ། །བདེ་གཤེགས་སྣ་མའི་མེ་ཏོག་གསལ་དེ་ལ། །རྒྱ་ཤུག་དག་གི་འབྲས་བུ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མཆོད་སྦྱིན་ང་རོ་རྟེན་བཅས་ཚེ། །དེ་བཞིན་གཤེགས་པ་སྟོབས་
ཀྱི་འོད་དེ་ལ། །བལ་སྲན་གྲེའུ་དང་སྦྱར་བའི་འབྲུ་མར་ཕུལ། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཤེས་རབ་རྣམ་འགོད་ང་རོ་ནི། །རལ་པ་ཅན་ཚེ་བདེ་གཤེགས་ཡོན་ཏན་བཞེད། །དེ་ལ་དཀའ་ཐུབ་གནས་
དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་ཡོན་ཏན་འོད་ཟེར་གཟི་བརྗིད་བཟང་མཁན་ཚེ། །དེ་བཞིན་གཤེགས་པ་ཆོས་ཀྱི་མེ་ཏོག་དེ་ཡི་ནི། །ཆོས་གོས་སྣམ་སྦྱར་དག་ནི་དྲུབ་པ་བྱས་ནས་
ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་དྲང་སྲོང་དབང་པོ་བསོད་སྙོམས་ཚེ། །དེ་བཞིན་གཤེགས་པ་གཟི་བརྗིད་མཛེས་པ་ལ། །ཁབ་རལ་དག་ནི་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་
བསྐྱེད་དོ། །བདེ་གཤེགས་བློ་ལྡན་ཕྱུགས་རྫིའི་དཔོན་པོའི་ཚེ། །དེ་བཞིན་གཤེགས་པ་ཟླ་བ་སྣང་མཛད་ལ། །ལྷུང་བཟེད་འོ་མས་བཀང་སྟེ་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་སྤོབས་
པའི་ཚོགས་ནི་རྒྱལ་བུའི་ཚེ། །དེ་བཞིན་གཤེགས་པ་ཞི་བའི་འོད་དེ་ལ། །ཙམ་པ་ཀའི་ཚལ་དག་ཕུལ་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །བདེ་གཤེགས་མཆོད་སྦྱིན་བཟང་པོ་ཤིང་ཐུན་ཚེ། །བདེ་གཤེགས་
ཀུན་དུ་ཡོན་ཏན་མཆོག་དེ་ལ། །ཤིང་བྱིལ་བ་དག་དབུལ་བ་བྱས་ནས་ཀྱང་། །དང་པོར་བྱང་ཆུབ་ཏུ་ནི་སེམས་བསྐྱེད་དོ། །དེ་བཞིན་གཤེགས་པ་ཟླ་ཞལ་མར་འཚོང་ཚེ། །དེ་བཞིན་གཤེགས་པ་གཟི་བརྗིད་རྣམ་རྒྱལ་ལ། །ཞུས་མར་
