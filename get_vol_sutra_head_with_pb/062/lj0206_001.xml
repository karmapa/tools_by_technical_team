<pb id="62.279a"/>
སྐད་ཅེས་བཀའ་སྩལ་ནས། བྱང་ཆུབ་སེམས་དཔའི་ཚོགས་ཐམས་ཅད་དང་། ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་
པར་བསྟོད་དོ། །འཕགས་པ་ཐར་པ་ཆེན་པོ་ཕྱོགས་སུ་རྒྱས་པ་འགྱོད་ཚངས་ཀྱིསྡིག་སྦྱང་བ་སྟེ་སངས་རྒྱས་ཡོངསུ་གྲུབ་པ་བཀོད་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སྷོ།།  །།རྒྱ་ནག་གི་འགྱུར་ཤུ་ལོ་ག་བདུན་བརྒྱ་རྩ་བཅུ་གཉིས་ཏེ་
བམ་པོ་གཉིས་དང་ཤུ་ལོ་ག་བརྒྱ་བཅུ་གཉིས།        <sutra id="J206"/><head n="1" t="འཕགས་པ་རྟོགས་པ་ཆེན་པོ་ཡོངས་སུ་རྒྱས་པའི་མདོ་ལས་ཕྱག་འཚལ་བའི་ཆོ་ག་དང་། འགྱོད་ཚངས་ཀྱི་ལེའུ་ཉི་ཚེ།" st="ཨཱརྱ་སམྱཀ་ཙཱརྱ་མྱཀྩཱ་རྻ་བཱ་ད་བི་དྷི་ཁ་ག་ཛུ་བི་ན་ཡ་ཀྵཱན་ཏི་ནཱ་མ་མ་ཧཱ་ཡཱ་ན་སཱུ་ཏྲ།"/>སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །<ttitle n="206" zh="67.703">འཕགས་པ་རྟོགས་པ་ཆེན་པོ་ཡོངས་སུ་རྒྱས་པའི་མདོ་ལས། ཕྱག་འཚལ་བའི་ཆོ་ག་དང་། འགྱོད་ཚངས་ཀྱི་ལེའུ་ཉི་ཚེ།</ttitle><bampo n="206.1" zh="67.703"/>ཕྱག་འཚལ་བའི་ཆོ་ག་དང་། 
མཚན་ནས་བརྗོད་པའི་ཡོན་ཏན་གྱི་གླེང་གཞི་དང་། དུས་གསུམ་གྱི་དེ་བཞིན་གཤེགས་པ་རྣམས་ཀྱི་མཚན་དང་། མདོ་སྡེ་བཅུ་གཉིས་དང་། བྱང་ཆུབ་སེམས་དཔའ་རྣམས་ཀྱི་མཚན་ནས་བརྗོད་ཅིང་ཕྱག་འཚལ་བ་དང་། བཤགས་པའི་ལེའུ་
རྣམས་འབྱུང་བ་ཉི་ཚེ་བཅོས་ཤིང་བསྒྱུར་བ། དེ་ནས་ཕྱོགས་བཅུ་ནས་ལྷགས་པའི་བྱང་ཆུབ་སེམས་དཔའ་རྣམས་ཀྱིས་ལྷན་གཅིག་ཏུ་ཐལ་མོ་སྦྱར་ཏེ། བཅོམ་ལྡན་འདས་ལ་གསོལ་པ། བདག་ཅག་རྣམས་ཕྱོགས་བཅུའི་སངས་
རྒྱས་དེ་དག་གི་མཐུ་དང་བྱིན་གྱི་བརླབས་ཀྱིས་འཇིག་རྟེན་གྱི་ཁམས་འདིར་མཆིས་ཏེ་བཅོམ་ལྡན་འདས་ཀྱི་ཞལ་མཐོང་ལ། ཐེག་པ་ཆེན་པོའི་ཆོས་ཐོས་ནས་བདག་ཅག་དང་། ལྷ་དང་མིས་མདོ་སྡེ་གསུང་རབ་འདི་ལེན་ཅིང་འཛིན་པ་
དང་། འཆང་བར་གསོལ་ཏེ། གནང་བར་འཚལ་ན་བཅོམ་ལྡན་འདས་ཡོངས་སུ་མྱ་ངན་ལས་འདས་པའི་སླད་ན་ཡུལ་ཁམས་འདི་དང་། ཕྱོགས་གཞན་དུ་རི་དང་། ཚལ་དང་། ཤིང་དྲུང་གི་རིག་སྔགས་འཆང་བའི་གནས་
དང་། གྲོང་དང་། གྲོང་ཁྱེར་དང་གནས་དང་། ཁྱིམ་དང་། དགོན་པའི་གནས་དང་། དུར་ཁྲོད་དང་། ཤིང་དྲུང་དང་། བླ་གབ་མེད་པ་དང་། མཆོད་རྟེན་དང་། གཙུག་ལག་ཁང་དང་། དགེ་འདུན་གྱི་ཀུན་དགའ་ར་བ་དང་། མི་མང་པོ་འདུ་པའི་
<pb id="62.279b"/>
ཆོས་བཤད་པའི་གནས་དང་། མི་ཕལ་གྱི་གནས་དང་། མིར་གྱུར་པ་ཐམས་ཅད་ལ་རྒྱ་ཆེར་ཁྱབ་པར་བསྟན་ཏེ་རྒྱུན་མི་འཆད་པར་བགྱིའོ། །དེ་ཅིའི་སླད་དུ་ཞེ་ན། དམ་པའི་ཆོས་ཡུན་རིང་དུ་གནས་ན་ངན་འགྲོ་རྣམས་གཏན་དུ་བཀག་
པའི་སླད་དུའོ། །ཇི་ལྟ་ཞེ་ན། བཅོམ་ལྡན་འདས་ཀྱི་བསྟན་པས་སེམས་ཅན་དམྱལ་བའི་སྒོ་བཀུམ་ཞེས་ཐོས་ཏེ། ཆོས་ཀྱི་གཞུང་འདི་ལས་ཚིག་འབྲུ་གཅིག་ཙམ་ཁ་ཏོན་དུ་བཏོན་ན་ལྷ་རྣམས་ཀྱང་དགའ་ཞིང་མགུ་སྟེ། རྟག་ཏུ་བསྙེན་ཞིང་
མཆིས་ནས་རང་ཡང་དགེ་བ་སྤྱོད་པར་བགྱིད་ལགས་སོ། །མི་ལ་ལ་དག་ཀྱང་རྟོགས་པ་ཆེན་པོས་ཡོངས་སུ་རྒྱས་པའི་ཆོས་ཀྱི་གཞུང་འདི་ཐོས་ནས་དགའ་ཞིང་མགུ་ལ་མོས་ཤིང་གུས་ཏེ་ཡི་གེར་འབྲི་ལ་འདོན་ཅིང་ཀློག་པ་དང་། འཛིན་ཅིང་
འཆང་ལ་ཕྱག་འཚལ་ཏེ་ཆོས་ཀྱི་གཞུང་འདི་ལས་བསྟན་པའི་དེ་བཞིན་གཤེགས་པ་འགའི་མཚན་དང་། བྱང་ཆུབ་སེམས་དཔའ་འགའི་མིང་ནས་བརྗོད་ན་ཡང་མི་དེས་ཚེ་འདི་ལ་བདེ་ཞིང་སྐྱིད་པ་དང་། སྡིག་པ་མི་དགེ་བ་མི་འབྱུང་ལ། 
ནམ་འགུམ་པའི་ཚེ་ན་ཡང་བདག་ཅག་བྱང་ཆུབ་སེམས་དཔའ་དང་། ལྷ་རྣམས་ཀྱིས་དེའི་སྔོན་དུ་ཤུལ་འདྲེན་ཅིང་སངས་རྒྱས་ཀྱི་ཞིང་ཡོངས་སུ་དག་པ་དག་མཐོང་ལ། དད་ནས་གནས་གཅིག་ཏུ་སྐྱེ་བར་འགྱུར་རོ། །དེ་ཅིའི་སླད་དུ་ཞེ་ན། ཆོས་ཀྱི་
གཞུང་འདི་ལེན་ཅིང་ཡོངས་སུ་བཟུང་བའི་སླད་དུའོ། །མདོ་སྡེ་འདི་ལེན་ཅིང་ཡོངས་སུ་འཛིན་པ་ནི་སངས་རྒྱས་ཀྱི་སྐུ་ཡོངས་སུ་འཛིན་པ་ལགས་སོ། །དེ་བཞིན་གཤེགས་པའི་སྐུ་ཡོངས་སུ་འཛིན་པ་དེ་ནི་བྱང་ཆུབ་སེམས་དཔའ་
ལགས་ཏེ། དེ་བས་ན་བདག་ཅག་དང་སློབ་པ་གཅིག་སྟེ། རྒྱུ་དེའི་སླད་དུ་ཆོས་ཀྱི་གཞུང་འདི་ཡོངས་སུ་བཟུང་བས་གནས་གཅིག་ཏུ་སྐྱེ་ཞིང་གཅིག་གིས་གཅིག་མི་སྤོང་ཞིང་མི་འབྲལ་བས་སྨོན་ལམ་གཅིག་པ་ལགས་སོ། །
དེ་ནས་ཡང་ལྷ་མ་སྲིན་རྣམས་ཀྱི་རྒྱལ་པོ་དང་ཚངས་པ་ཆེན་པོའི་རྒྱལ་པོ་དང་སུམ་བཅུ་རྩ་གསུམ་གྱི་ལྷ་དང་། འཇིག་རྟེན་སྐྱོང་བ་ཕྱོགས་བཞིའི་རྒྱལ་པོ་ཆེན་པོ་བཞི་དང་། ཕྱག་བརྙན་ལག་ན་རྡོ་རྗེ་དག་དང་སྡེ་དཔོན་ཆེན
<pb id="62.280a"/>
པོ་ལ་སོགས་པ་དང་ཀླུའི་རྒྱལ་པོ་དགའ་བོ་དང་བསྙེན་དགའ་བོ་དང་། ལྷ་མ་ཡིན་གྱི་རྒྱལ་པོ་དང་ནམ་མཁའ་ལྡིང་གི་རྒྱལ་པོ་དང་། མི་འམ་ཅིའི་རྒྱལ་པོ་དང་། བུ་དགུ་མའི་ལྷ་དང་རིའི་ལྷ་དང་ཤིང་གི་ལྷ་དང་འབབ་ཆུའི་ལྷ་
དང་མཚོའི་ལྷ་དང་སའི་ལྷ་དང་མེའི་ལྷ་དང་། རླུང་གི་ལྷ་ལ་སོགས་པའི་རྒྱལ་པོ་དང་དེ་དག་ལ་སོགས་པ་ཚད་མེད་གྲངས་མེད་པ་དག་དང་། ལྷ་ཆེན་པོ་རྣམས་དང་འཁོད་པ་ལས་ལངས་ཏེ། གདོང་དང་སྤྱི་བོས་ཕྱག་འཚལ་ནས་ཐལ་མོ་སྦྱར་ཏེ་
རྗེས་སུ་དང་གུས་པར་བཅས་པས་བཅོམ་ལྡན་འདས་ལ་གསོལ་པ། བཅོམ་ལྡན་འདས་བདག་ཅག་ལ་སོགས་པས་སླན་ཆད་རྟག་ཏུ་བཅོམ་ལྡན་འདས་ཀྱིས་གསུངས་པའི་རྟོགས་པ་ཆེན་པོས་ཡོངསུ་རྒྱས་པའི་ཆོས་ཀྱི་གཞུང་འདི་ཡོངསུ་
བཟུང་སྟེ། མདོ་སྡེ་འདི་གང་ན་གནས་པར་བདག་ཅག་ལྷའི་རྒྱལ་པོ་རྣམས་རྟག་ཏུ་དེའི་མདུན་དུ་མཆིས་ཏེ། གཙང་ཞིང་དག་པར་བགྱིས་ལ། མཆོད་རྟེན་གྱི་ནང་ངམ། མི་ཕལ་གྱི་གནས་སམ། དབེན་པའི་ཕྱོགས་ན་
གནས་སམ། ཡང་ན་མདོ་སྡེ་འདི་གཙང་སྦྲ་མ་ཕྱེད་པའི་ཡན་ལག་གིས་འཛིན་ཀྱང་རུང་། བདག་ཅག་གིས་མི་དེ་ལ་མི་རིགས་པའི་གནོད་པས་མི་ཚུགས་པར་བགྱིའོ། །དེ་མཆིས་པའི་གནས་ཁྱིམ་གྱི་རིམ་གྲོ་ཡང་བགྱིའོ། །བདག་
ཅག་ལྷའི་རྒྱལ་པོ་ལ་སོགས་པ་ཐམས་ཅད་ཀྱིས་དེ་ཕན་ཚུན་མཆི་ན་ཡང་དེའི་མདུན་དུ་འདོན་ཅིང་ཤུལ་སེལ་བ་དང་། ཅི་འཚལ་བ་བསྒྲུབ་པར་བགྱིའོ། །དེ་ཕྱོགས་བཞི་དག་ཏུ་མཆིས་ན་ཡང་སྒྲིབ་ཅིང་ཆགས་པ་མ་མཆིས་ལ། རྟག་ཏུ་
དགེ་བའི་ཆོས་མཐོང་ཞིང་ཚེ་རྗེས་ན་ལྷའི་ནང་དུ་སྐྱེ་བ་དང་། དེའི་བསོད་ནམས་ཀྱིས་སངས་རྒྱས་འབྱུང་བ་དང་མཇལ་ཞིང་ཐེག་པ་ཆེན་པོ་ལས་མི་ཉམས་པར་བགྱིད་དོ། །དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེམས་
དཔའ་ཆེན་པོ་དེ་དག་དང་། ལྷ་མ་སྲིན་གྱི་རྒྱལ་པོ་ལ་སོགས་པ་དག་ལ་བཀའ་སྩལ་པ། དེ་དེ་བཞིན་ནོ། །དེ་དེ་བཞིན་ཏེ། ཁྱོད་ཀྱིས་སྨྲས་པ་དེ་བཞིན་ཏེ། ཆོས་ཀྱི་གཞུང་འདི་ལྟ་བུ་འདི་ཐོས་པར་ཡང་དཀའ་ན་རྟོགས་པར་ལྟ་སྨྲོས་
<pb id="62.280b"/>
ཀྱང་ཅི་དགོས། ཆོས་ཀྱི་གཞུང་འདི་ལེན་ཅིང་འཛིན་ལ། འདོན་ཅིང་ཀློག་པར་བྱད་ན་གཙང་སྦྲ་དང་། ཁྲུས་ཀྱིས་དག་ཅིང་དད་པར་བྱས་ལ། གོས་གཙང་མ་བགོས་ཏེ། གནས་གཙང་མར་བྱས་ལ། 
དར་གྱི་བླ་རེ་དང་བ་དན་ལ་སོགས་པས་གནས་ཀྱི་ནང་བཟང་པོར་བརྒྱན་ལ། སྤོས་མཆོག་ཏུ་དྲི་ཞིམ་པ་ཙན་དན་དང་། ཕྱེ་མ་དག་གིས་བྱུག་པ་དང་། སྤོས་རྣམ་པ་མང་པོ་བསྲེགས་ནས་ཕྱག་འཚལ་ཏེ། ཉིན་ཞག་
གཅིག་ལ་ཉིན་ལན་གསུམ་མཚན་ལན་གསུམ་དུ་དེ་ལྟ་བུར་ཉིན་ཞག་བདུན་གྱི་བར་དུ་ཆོས་ཀྱི་གཞུང་འདི་ཀློག་ཅིང་འདོན་ཏེ་སེམས་དང་ཡིད་མི་གཡེང་བ་དང་། དྲན་པ་མི་གཡེལ་ཞིང་གཅིག་ཏུ་བརྟན་པ་དང་། བསམ་པ་དྲང་བ་དང་། དྲན་པ་ཉེ་
བར་གཞག་ཅིང་འགྲོ་བ་དང་ལེན་ཅིང་འཛིན་པ་མ་འཁྲུལ་པ་དང་། སྤྱོད་ལམ་བརྟན་པ་དང་འདོན་ཅིང་ཟློས་པ་ཕྱིན་ཅི་མ་ལོག་པ་དེ་ལྟ་བུའི་ཚུལ་དུ་མདོ་སྡེ་འདི་ལས་བསྟན་པའི་དེ་བཞིན་གཤེགས་པ་རྣམས་དང་། མདོ་སྡེ་བཅུ་གཉིས་དང་། བྱང་
ཆུབ་སེམས་དཔའ་རྣམས་ཀྱི་མཚན་ནས་བརྗོད་ཅིང་ཀླགས་ལ། མོས་ཤིང་གུས་པས་དེ་ལྟར་ཕྱག་འཚལ་ཞིང་འཆང་བ་ནི་མདོ་སྡེ་འདི་ལས་བཤད་པ་བཞིན་དུ་སྡིག་ལྕི་བ་ཐམས་ཅད་ཡང་དག་པར་བསལ་བར་འགྱུར་རོ། །དེ་ཅིའི་ཕྱིར་
ཞེ་ན། རྟོགས་པ་ཆེན་པོས་ཡོངས་སུ་རྒྱས་པའི་ཆོས་ཀྱི་གཞུང་འདི་ནི་ཕྱོགས་བཅུའི་སངས་རྒྱས་ཐམས་ཅད་ཀྱིས་ཀྱང་སྤྱད་ཅིང་སྦྱངས་ལ། བྱིན་གྱིས་བརླབས་ནས་ཡོངས་སུ་བཟུང་བ་སྟེ། སངས་རྒྱས་ཐམས་ཅད་ཀྱི་ནི་ཡུམ་མོ། །མདོ་སྡེ་
རྣམས་ཀྱི་ནི་རྒྱལ་པོའོ། །མཆོག་གི་གཞུང་གི་ནི་མཛོད་དོ། །བྱང་ཆུབ་སེམས་དཔའ་རྣམས་ཀྱི་ནི་ལམ་མོ། །རྟོགས་པ་ཆེན་པོས་ཡོངས་སུ་རྒྱས་པ་འདི་མཆོག་ཏུ་ཟབ་པའི་ཆོས་ཀྱི་གཞུང་གི་སྙིང་པོའོ། །གཅིག་ཏུ་དཔེར་ན་འཇིག་
རྟེན་ན་ཆེན་པོ་བཞི་ལ་སོགས་པ་རྣམ་པ་དྲུག་དང་མཚུངས་ཤིང་བསམ་གྱིས་མི་ཁྱབ་སྟེ། དྲུག་གང་ཞེ་ན། ས་ཆེན་པོ་དང་། ཆུ་ཆེན་པོ་དང་། མེ་ཆེན་པོ་དང་རླུང་ཆེན་པོ་སྟེ་ཆེན་པོ་བཞི་དང་། ཉི་མ་དང་སྟོང་པ་སྟེ་དྲུག་གོ། །དེ་ལ་མདོ་སྡེ་འདི་
<pb id="62.281a"/>
ནི་དཔེར་ན་ས་ཆེན་པོ་དང་འདྲ་སྟེ། ཅང་སྨེ་དང་། བཟང་ངན་ཆེ་ཆུང་ཐམས་ཅད་ཐེག་པ་ཡིན་ནོ། །ཡང་མདོ་སྡེ་འདི་ནི་དཔེར་ན་ཆུ་ཆེན་པོ་དང་འདྲ་བར་མི་གཙང་བའི་ལྗན་ལྗིན་དང་། དྲི་མ་ཐམས་ཅད་དག་པར་
འཁྲུ་བ་ཡིན་ནོ། །ཡང་མདོ་སྡེ་འདི་ནི་དཔེར་ན་མེ་ཆེན་པོ་དང་འདྲ་བར་ལས་དང་ཉོན་མོངས་པའི་དྲི་མ་མི་གཙང་བའི་སྦར་སྦུར་ཐམས་ཅད་སྲེག་པ་ཡིན་ནོ། །ཡང་མདོ་སྡེ་འདི་ནི་དཔེར་ན་རླུང་ཆེན་པོ་དང་འདྲ་བར་མི་གཙང་བའི་ཕྱག་དར་ཐམས་ཅད་
འཐོར་ཞིང་འབུད་པ་ཡིན་ནོ། །ཡང་མདོ་སྡེ་འདི་ནི་དཔེར་ན་ཉི་མ་དང་འདྲ་སྟེ། མ་རིག་པའི་མུན་ནག་ཐམས་ཅད་ཀུན་དུ་སྣང་བར་བྱེད་པ་ཡིན་ནོ། །ཡང་མདོ་སྡེ་འདི་ནི་དཔེར་ན་ནམ་མཁའ་སྟོང་པ་དང་འདྲ་བར་དངོས་པོ་མ་ལུས་པ་ཐམས་ཅད་
གོ་འབྱེད་ཅིང་ཤོང་བར་བྱེད་དོ། །ཐེག་པ་ཆེན་པོའི་མདོ་སྡེ་རྟོགས་པ་ཆེན་པོས་ཡོངས་སུ་རྒྱས་པའི་མདོ་འདི་རྒྱ་ཆེ་བ་ནི་ཟླ་མེད་པ་ཡིན་ཏེ། བྱང་ཆུབ་སེམས་དཔའ་མན་ཆད་ཉན་ཐོས་དང་། འདོད་པ་དང་གཟུགས་དང་། གཟུགས་མེད་པ་ལ་ཐུག་
པ་ཐམས་ཅད་ཤོང་བར་བྱེད་དོ། །དེ་བས་ན་ཁྱེད་ཀྱིས་མདོ་སྡེ་འདི་ལོང་ལ་ཡོངས་སུ་བཟུང་བ་དང་། རྒྱ་ཆེར་སྤེལ་ཞིང་ཁྱབ་པར་གྱིས་ཤིག །མདོ་སྡེ་འདི་ལ་མོས་ཤིང་གུས་པར་གྱིས་ཏེ། ཁྱེད་ལ་སོགས་པ་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱིས་རྟག་པར་སངས་རྒྱས་ཀྱི་ཡེ་ཤེས་ཁོང་དུ་ཆུད་ལ། དེ་བཞིན་གཤེགས་པའི་ངོ་བོ་ཉིད་མཐོང་བར་གྱིས་ཤིག །ཁྱེད་ལྷའི་རྒྱལ་པོ་དག་མདོ་སྡེ་འདི་ལེན་ཅིང་ཡོངས་སུ་འཛིན་པ་རྣམས་ཀྱིས་རྟག་ཏུ་ང་དང་མ་བྱོན་པའི་
སངས་རྒྱས་ཐམས་ཅད་མངོན་པར་རྫོགས་པར་བྱང་ཆུབ་སྟེ། ཆོས་ཀྱི་འཁོར་ལོ་ཆེན་པོ་བསྐོར་བ་མཐོང་བར་གྱིས་ཤིག །དེ་ནས་འཁོར་མང་པོའི་ནང་ནས་བྱང་ཆུབ་སེམས་དཔའ་མོས་པའི་མཚན་ཞེས་བྱ་བ་སྟན་ལས་ལངས་ཏེ། 
གོས་ལེགས་པར་བགོས་ནས་བཅོམ་ལྡན་འདས་ཀྱི་ཞབས་ལ་སྤྱི་བོས་ཕྱག་འཚལ་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་ལ་སོགས་པས་སྐྱེ་བོ་མང་པོ་ལ་སྨན་པ་དང་བདེ་བའི་སླད་དུ་
<pb id="62.281b"/>
གསོལ་ཞིང་ཞུ་ན་གནང་བའི་སྐབས་དབྱེ་བར་གསོལ། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་མོས་པའི་མཚན་ལ་བཀའ་སྩལ་པ། མོས་པའི་མཚན་ཁྱོད་ཀྱིས་སྐྱེ་བོ་མང་པོ་ལ་ཕན་པ་དང་བདེ་བའི་ཕྱིར་ཞུ་བ་ཞུས་པ་
ལེགས་སོ་ལེགས་སོ། །ཁྱོད་ཀྱིས་ཅི་དང་ཅི་ཞུས་པ་ཉོན་ཅིག་དང་ངས་ཁྱོད་ལ་བཤད་པར་བྱའོ། །ཁྱོད་ཀྱིས་ཞུས་པ་ཡང་དཔག་ཏུ་མེད་པའི་སྐྱེ་བོ་ལ་ཕན་པ་དང་བདེ་བའི་ཕྱིར་རོ། །དེ་ནས་བཅོམ་ལྡན་འདས་ལ་བྱང་ཆུབ་སེམས་
དཔའ་མོས་པའི་མཚན་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་དྲན་པ་སྔོན་འདས་པའི་དུས་ན། བཅོམ་ལྡན་འདས་ཀྱི་མཚན་རིན་ཆེན་གཙུག་ཏོར་ཅན་ཞེས་བགྱི་བ་དེའི་མཚན་ལན་གཅིག་ཐོས་པ་ཙམ་
གྱིས་ཀྱང་ལྷར་སྐྱེ་བ་ཐོབ་བོ། །སླད་ཀྱིས་ཡུན་མི་རིང་བ་ཞིག་ན། རྒྱལ་པོ་ལྷའི་དབང་ཕྱུག་འོད་ཅེས་བགྱི་བའི་ཡུལ་ཁམས་དགོན་པའི་ནང་ཞིག་ལ་ལུ་མ་ཆེན་པོ་ཞིག་མཆིས་པའི་ཆབ་སྐམས་ཏེ་དེའི་ནང་ན་ཆབ་ཉ་སྟོང་ཕྲག་བཅུ་ཞིག་གདུགས་
ཀྱིས་གདུངས་ནས་འགུམ་དུ་ཉེ་བ་ཞིག་མཆིས་པ་ལ། ཚོང་དཔོན་གྱི་བུ་ཆུ་འབེབས་ཞེས་བགྱི་བ་ཞིག་གིས་ཆབ་ཉ་དེ་དག་མཐོང་བ་དང་། སྙིང་རྗེ་བའི་སེམས་སྐྱེས་ཏེ། ཆབ་དང་ཟས་ཀྱི་སྦྱིན་པ་སྩལ་ནས་དགུང་མང་པོ་མི་ཐུབ་ཅིང་འཚོ་
བ་ཡུན་མི་རིང་བར་འཚལ་ཏེ། དེ་ནས་ཚོང་དཔོན་གྱི་བུ་ཆུ་འབེབས་ཀྱིས་བཅོམ་ལྡན་འདས་རིན་ཆེན་གཙུག་ཏོར་ཅན་གྱི་མཚན་ལན་གསུམ་བརྗོད་པས་ཉ་དེ་རྣམས་ཀྱིས་ཐོས་པས་ཚེ་འཕོས་མ་ཐག་ཏུ་སུམ་བཅུ་རྩ་གསུམ་གིནམ་གྱི་ལྷར་
སྐྱེས་སོ། །དེ་ལྟ་བས་ན་བཅོམ་ལྡན་འདས་འཁོར་འདི་དག་དང་། མ་འོངས་པའི་སྐྱེ་བོ་རྣམས་ལ་སྨན་པའི་སླད་དུ། བཅོམ་ལྡན་འདས་རྣམས་ཀྱི་མཚན་བསྟན་ཅིང་བསྒྲགས་པར་གསོལ། བཅོམ་ལྡན་འདས་ཤཱཀྱ་ཐུབ་པའི་
མཚན་ཀྱང་ཐོས་ན་དཔག་ཏུ་མ་མཆིས་ཤིང་། བརྗོད་དུ་མ་མཆིས་པའི་སྐྱེ་བོ་མང་པོ་ལ་སྨན་པ་དང་། བདེ་བ་ཐོབ་ཅིང་རྟག་ཏུ་ལོངས་སྤྱོད་ཕུན་སུམ་ཚོགས་པ་དང་ལྡན་པ་དང་། དཔག་ཏུ་མ་མཆིས་པའི་བསོད་ནམས་ཀྱི་གཏེར་རྙེད་ཅིང་
<pb id="62.282a"/>
དེ་བཞིན་གཤེགས་པའི་བདག་ཉིད་ཀྱང་མངོན་སུམ་དུ་རྟོགས་པར་འགྱུར་བའི་སླད་དུ་གསོལ་པ་དང་། ཚུལ་ཁྲིམས་ཀྱི་རྩ་བ་ཉམས་ཤིང་ཉོན་མོངས་པས་འཁྲུལ་པའི་སེམས་ཅན་རྣམས་ཡོངསུ་ཐར་བར་འགྱུར་བའི་སླད་དུ་བསྟན་
པར་གསོལ། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་མོས་པའི་མཚན་ལ་བཀའ་སྩལ་པ། རིགས་ཀྱི་བུ་གལ་ཏེ་ཕྱོགས་བཅུའི་སངས་རྒྱས་ཐམས་ཅད་ཀྱི་མཚན་རྫོགས་པར་བསྟན་ན་བསྐལ་པ་ཁྲི་ཕྲག་བརྒྱ་སྟོང་གི་བར་
དུ་བསྟན་ཀྱང་རྫོགས་པའི་མཐའ་མེད་དོ། །ཆུ་ཐམས་ཅད་ཀྱི་ཐིགས་པའི་གྲངས་ནི་བགྲང་ཞིང་ཤེས་པར་རུང་གི་སངས་རྒྱས་ཐམས་ཅད་ཀྱི་མཚན་ནི་བགྲང་ཞིང་ཤེས་པར་མི་ནུས་སོ། །རི་རབ་ལྷུན་པོ་རྣམས་ཀྱང་སྲང་ལ་གཞལ་ཞིང་
བགྲང་བར་རུང་གི །སངས་རྒྱས་བཅོམ་ལྡན་འདས་ཐམས་ཅད་ཀྱི་མཚན་ནི་བགྲང་ཞིང་ཤེས་པར་མི་ནུས་སོ། །འཇིག་རྟེན་ཐམས་ཅད་ཀྱི་རྡུལ་ཐམས་ཅད་ནི་བགྲང་ཞིང་ཤེས་པར་རུང་གི་སངས་རྒྱས་བཅོམ་ལྡན་འདས་ཐམས་ཅད་ཀྱི་མཚན་ནི་
བགྲང་ཞིང་ཤེས་པར་མི་ནུས་སོ། །ནམ་མཁའི་ཁམས་དང་མཐའ་ནི་ཤེས་པར་རུང་གི་སངས་རྒྱས་བཅོམ་ལྡན་འདས་ཐམས་ཅད་ཀྱི་མཚན་ནི་བརྗོད་ཅིང་ཤེས་པར་མི་ནུས་སོ། །དེ་ལྟ་བས་ན་ངས་ཁྱོད་ལ་དུས་གསུམ་གྱི་སངས་རྒྱས་
བཅོམ་ལྡན་འདས་རྣམས་ཀྱི་མཚན་མདོ་ཙམ་ཞིག་བསྟན་ཏེ། དེ་གང་ཟག་ལ་ལའི་རྣ་བར་ལན་ཅིག་ཐོས་ན་མི་དེ་ཚེ་འཕོས་མ་ཐག་ཏུ་ལྷའི་གནས་སུ་སྐྱེའོ། །ཐོས་ནས་མོས་པ་དང་། གུས་པ་བྱས་ལ་ཡི་གེར་བྲིས་སམ། མཚན་
ནས་བརྗོད་ཅིང་ཕྱག་འཚལ་ན། འཁོར་བ་དཔག་ཏུ་མེད་པའི་སྡིག་ལྕི་བ་འབྱང་སྟེ། བསོད་ནམས་ཚད་མེད་པ་ཐོབ་པས་གང་ཟག་དེ་དུས་ཟད་ན་འང་ཕྱོགས་བཅུའི་སངས་རྒྱས་ཀྱི་ཞིང་དུ་ཡིད་ལ་སྨོན་པ་བཞིན་དུ་སྐྱེ་སྟེ། ང་ཡང་མཐོང་
ལ་མ་འོངས་པའི་བསྐལ་པ་བཟང་པོའི་སངས་རྒྱས་རྣམས་ཀྱང་མཐོང་བར་འགྱུར་རོ། །དེ་ནས་བཅོམ་ལྡན་འདས་ཀྱིས་འཁོར་མང་པོ་རྣམས་ལ་བཀའ་སྩལ་པ། ཁྱེད་ལ་སོགས་པ་རྣམས་ཆོས་ཐོས་པར་འདོད་ན། ཚུལ་བཞིན་དུ་གོས་
<pb id="62.282b"/>
ལེགས་པར་བགོས་པ། ལུས་བསྲང་སྟེ་སེམས་མི་གཡེང་ཞིང་། དྲན་པ་མི་གཡེལ་བར་ཤིན་དུ་ཡིད་ལ་བྱོས་ཏེ། སེམས་རྩེ་གཅིག་ཏུ་བསྡུས་ལ་ཕྱག་ཚོལ་ཅིག །དེ་བཞིན་གཤེགས་པ་རི་རབ་མར་མེའི་རྒྱལ་པོ་ལ་གུས་པར་
ཕྱག་འཚལ་ལོ། །དེ་བཞིན་གཤེགས་པ་རིན་ཆེན་རྒྱལ་པོ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་རྒྱལ་བ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་སྣང་བ་མཐའ་ཡས་ལ་གུས་པར་ཕྱག་འཚལ་ལོ། །
དེ་བཞིན་གཤེགས་པ་རྣམ་པར་གཟིགས་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་མང་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་ཤཱཀྱ་ཐུབ་པ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་ཆོས་
ཐམས་ཅད་བསྡུས་ཤིང་འཛིན་པ་ལ་གུས་པར་ཕྱག་འཚལ་ལོ། །དཔག་ཅིང་གཞལ་བ་ལས་འདས་པ་ལ་གུས་པར་ཕྱག་འཚལ་ལོ། །ཟླ་དང་དཔེ་མེད་པ་ལ་གུས་པར་ཕྱག་འཚལ་ལོ། །ཆོས་མུ་མེད་པ་ལ་གུས་པར་ཕྱག་འཚལ་ལོ། །
བསམ་དཔག་དཀའ་བ་ལ་གུས་པར་ཕྱག་འཚལ་ལོ། །སྟོབས་ཀྱི་སྟོབས་ལ་གནས་པའི་སྟོབས་ལ་གུས་པར་ཕྱག་འཚལ་ལོ། །སྟོབས་བཅུ་དང་མི་འཇིགས་པ་ལ་གུས་པར་ཕྱག་འཚལ་ལོ། །ཁམས་གསུམ་ན་བཙུན་པ་ལ་གུས་པར་ཕྱག་
འཚལ་ལོ། །ཐམས་ཅད་ཀྱི་ལམ་སྟོན་པ་ཆེན་པོ་ལ་གུས་པར་ཕྱག་འཚལ་ལོ། །ཉོན་མོངས་པའི་འཆིང་བ་ཐམས་ཅད་གཅོད་པར་མཁས་པ་ལ་གུས་པར་ཕྱག་འཚལ་ལོ། །ཕ་རོལ་གྱི་མཐར་ཕྱིན་པ་ལ་གུས་པར་ཕྱག་འཚལ་ལོ། །འཇིག་
རྟེན་རྣམས་ལས་ཐར་ཅིང་གྲོལ་བ་ལ་གུས་པར་ཕྱག་འཚལ་ལོ། །འཆི་འཕོ་བའི་ལམ་དང་ཡོངསུ་བྲལ་བ་ལ་གུས་པར་ཕྱག་འཚལ་ལོ། །ཏིང་ངེ་འཛིན་ཀྱི་རྣམ་པར་གྲོལ་བ་མངོན་དུ་བརྙེས་པ་ལ་གུས་པར་ཕྱག་འཚལ་ལོ། །ནམ་མཁའ་ལྟར་
ཅི་ལ་ཡང་མི་གནས་པ་ལ་གུས་པར་ཕྱག་འཚལ་ལོ། །མང་པོའི་ནང་ན་ཆོས་ཀྱི་རྒྱལ་པོ་ཆེན་པོ་ལ་གུས་པར་ཕྱག་འཚལ་ལོ། །བདུད་བཞིའི་ཚོགས་བཅོམ་པ་ལ་གུས་པར་ཕྱག་འཚལ་ལོ། །བུ་གཅིག་པའི་ཕ་ལྟར་བྱམས་པ་
<pb id="62.283a"/>
ཆེན་པོ་ལ་གུས་པར་ཕྱག་འཚལ་ལོ། །ཚེ་རབས་གར་བྱུང་གར་སྐྱེས་ཀྱང་སངས་རྒྱས་ཐམས་ཅད་མཐོང་ཞིང་དེ་བཞིན་གཤེགས་པའི་རང་བཞིན་མངོན་པར་རྟོགས་ལ་མྱ་ངན་ལས་འདས་པ་ཆེན་པོ་ཉིད་དུ་ཕྱིན་པར་སྨོན་ཏོ། །དེ་ཅིའི་
ཕྱིར་ཞེ་ན། ལུས་ཅན་ཐམས་ཅད་གང་ལ་ཡང་དེ་བཞིན་གཤེགས་པའི་སྙིང་པོ་ཡོད་པའི་ཕྱིར་རོ། །དེ་ནས་འཁོར་མང་པོ་རྣམས་སོར་མོ་བཅུའི་ཐལ་མོ་སྦྱར་ཏེ། སེམས་རྩེ་གཅིག་ཏུ་གུས་པར་མཆོད་ཅིང་། ལེགས་པར་ཉོན་ལ་ཡིད་ལ་ཟུང་
ཤིག །ངས་ཕྱོགས་བཅུ་དུས་གསུམ་གྱི་སངས་རྒྱས་རྣམས་ཀྱི་མཚན་བརྗོད་པས། མཚམས་མེད་ལྔ་པོའི་སྡིག་ལས་ཀྱང་། །རྣམ་པར་གྲོལ་བར་སེམས་བསྐྱེད་ཅིག །དགེ་བའི་རྩ་བ་མེད་པ་ཡི། །མི་དེའི་ཕྱིར་ཡང་ངས་བཤད་དེ། །དེ་ཡིས་
རྟོགས་པར་མ་ནུས་ཀྱང་། །ས་བོན་ཚིག་པར་རང་འབྱུང་ངོ་། །ཡང་དག་བདེན་པ་འབའ་ཞིག་ཡོད། །ཐེག་པ་ཆུང་ངུའི་མཚན་སྩལ་ན། །ཐེག་པ་ཆེན་པོ་དེ་ཉིད་ཡོད། །ཐེག་པ་རྣམ་གཉིས་བསལ་བས་ན། །ཐེག་པ་གཅིག་པུ་ཁོ་ན་
ཡོད། །དགེ་བའི་རྩ་བ་མེད་པའི་མིས། །ཚིག་འདི་ཐོས་པར་མི་འགྱུར་ཏེ། །སངས་རྒྱས་གྲངས་མེད་སྔོན་མཆོད་པས། །ད་ལྟར་བཅོམ་ལྡན་མཚན་ཐོས་སོ། །ལེན་ཅིང་འཛིན་པའི་གང་ཟག་ནི། །ཕྱོགས་ཙམ་ལས་ནི་རྣམ་གྲོལ་ཏེ། 
རྣམ་དག་ས་ལ་འང་བདེ་བར་གནས། །ད་ལྟར་ང་ཡི་ཆོས་འདི་ལ། །ལེན་འཛིན་ཀློག་ཅིང་འདོན་པ་དང་། །བཅོམ་ལྡན་མཚན་ལ་ཕྱག་བྱས་ཤིང་། །སངས་རྒྱས་མཛད་ལ་བསྒྲུབས་པ་ཡིས། །བདུད་ཚོགས་ལས་དང་བྲལ་བར་འགྱུར། །
ཕས་ཕམ་བཞི་དང་མཚམས་མེད་ལྔ། །འདོད་ཆེན་པོ་ཡང་བྱང་གྱུར་ནས། །མ་འོངས་དུས་ན་མི་དེ་དག །བྱང་ཆུབ་འཚང་རྒྱ་གདོན་མི་ཟ། །གང་ཞིག་མོས་པར་མི་བྱེད་ན། །ངན་སོང་གསུམ་དུ་ངེས་པར་ལྟུང་། །ཕྱག་འཚལ་
བརྩོན་ཞིང་མོས་བསྐྱེད་ན། །སངས་རྒྱས་གྲངས་མེད་མཐོང་འགྱུར་བས། །རྩེ་གཅིག་སེམས་ཀྱིས་ཕྱག་འཚལ་རིགས། །སྡིག་པ་ཐམས་ཅད་བྱང་འགྱུར་ཏེ། །དེ་བས་གུས་ཤིང་མོས་པར་གྱིས། །དེ་ནས་འཁོར་མང་པོ་རྣམས་ཐལ་
<pb id="62.283b"/>
མོ་སྦྱར་ཏེ། ལུས་དང་སེམས་ནན་ཏན་དུ་བསྡུས་ཤིང་བཟུང་ནས་མི་གཡོ་ཞིང་མི་འགྱུར་བར་ལུས་ཀྱི་ཡན་ལག་ལྔ་ས་ལ་གཏུགས་ནས་སེམས་རྩེ་གཅིག་གིས་ཤིན་དུ་ལེགས་པར་ཉན་ཏོ། །དེ་ནས་བཅོམ་ལྡན་འདས་ཀྱིས་མཚན་ནས་བརྗོད་
དེ་བཀའ་སྩལ་པ། སྔ་མ་འདས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གྲངས་མེད་པ་རྣམས་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་ཉི་ཟླ་མར་མེ་སྣང་སྟོང་ཕྲག་ཉི་ཤུ་ལ་གུས་པར་
ཕྱག་འཚལ་ལོ། །དེ་བཞིན་གཤེགས་པ་མར་མེ་མཛད་སྟོང་ཕྲག་སུམ་བཅུ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་རབ་ཏུ་རྟོགས་ཆེན་ཡེ་ཤེས་རྒྱལ་བ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་རྒྱལ་བུ་བཅུ་དྲུག་
ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་སྟོང་པའི་རྒྱལ་པོ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་མང་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་
གཟི་བརྗིད་དབྱངས་ཀྱི་རྒྱལ་པོ་ལ་གུས་པར་ཕྱག་འཚལ་ལོ། །དེ་བཞིན་གཤེགས་པ་སྤྲིན་དབང་མར་མེའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དགོངས་པ་ཤིན་དུ་རྣམ་པར་དག་པ་ལ་
ཕྱག་འཚལ་ལོ། །དེ་བཞིན་གཤེགས་པ་འོད་གྲངས་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་སྤྲུལ་པའི་སྐུ་ཐམས་ཅད་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་ཉི་ཟླ་ལྟར་དང་ཞིང་སྣང་བ་ལ་ཕྱག་འཚལ་ལོ། །
དེ་བཞིན་གཤེགས་པ་པད་མོ་རྣམ་དག་ཡོངས་སུ་མཁྱེན་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གཙང་མས་བརྒྱན་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཀླུ་དབང་རྒྱལ་པོ་ལ་ཕྱག་འཚལ་ལོ། །
དེ་བཞིན་གཤེགས་པ་འབྲུག་སྒྲ་སྤྲིན་གྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་འབྲུག་སྒྲ་སྤྲིན་དབྱངས་སྔོན་གྱི་རྒྱལ་པོ་ཡེ་ཤེས་པད་མ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་རྒྱལ་པོ་ལ་ཕྱག་འཚལ་ལོ། །
<pb id="62.284a"/>
དེ་བཞིན་གཤེགས་པ་ཤིང་ས་ལའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གཟི་བརྗིད་མཆོག་རིན་ཆེན་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་རྣམ་དག་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་
པ་གདོན་མི་ཟ་བའི་འོད་འབུམ་ཕྲག་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་རྒྱང་རིང་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་དྲི་ལ་ཕྱག་འཚལ་ལོ། །དེ་བཞིན་གཤེགས་
པ་དགེ་རི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་ལྷའི་དབུ་རྒྱན་ལ་ཕྱག་འཚལ་ལོ། །དེ་བཞིན་གཤེགས་པ་སྣང་མཛད་རི་རབ་ལྷུན་མཉམ་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་བའི་མདོག་ལ་ཕྱག་འཚལ་ལོ། །
དེ་བཞིན་གཤེགས་པ་ཡང་དག་དགོངས་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་ཆགས་པ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་ཀླུའི་ལྷ་ལ་ཕྱག་འཚལ་ལོ། །དེ་བཞིན་
གཤེགས་པ་མི་གཡོ་བའི་ས་ལ་ཕྱག་འཚལ་ལོ། །དེ་བཞིན་གཤེགས་པ་བཻ་དཱུརྱ་པད་མའི་མཆོག་ལ་ཕྱག་འཚལ་ལོ། །དེ་བཞིན་གཤེགས་པ་གསེར་མདོག་ལ་ཕྱག་འཚལ་ལོ། །དེ་བཞིན་གཤེགས་པ་གསེར་གྱིས་སྙིང་པོ་ལ་ཕྱག་འཚལ་ལོ། །དེ་བཞིན་
གཤེགས་པ་འོད་འཕྲོ་ལ་ཕྱག་འཚལ་ལོ། །དེ་བཞིན་གཤེགས་པ་དབང་པོ་འབར་ལ་ཕྱག་འཚལ་ལོ། །དེ་བཞིན་གཤེགས་པའི་སའི་གདུང་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་བའི་གཟུགས་ལ་ཕྱག་འཚལ་ལོ། །དེ་བཞིན་
གཤེགས་པ་ཉི་ཟླའི་དབྱངས་ལ་ཕྱག་འཚལ་ལོ། །དེ་བཞིན་གཤེགས་པ་རྣམ་གྲོལ་པད་མ་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་བརྒྱན་ལ་ཕྱག་འཚལ་ལོ། །དེ་བཞིན་གཤེགས་པ་བློ་གྲོས་རྒྱ་མཚོ་མངོན་པར་མཁྱེན་
པ་ལ་ཕྱག་འཚལ་ལོ། །དེ་བཞིན་གཤེགས་པ་ཆུ་འོད་ལ་ཕྱག་འཚལ་ལོ། །དེ་བཞིན་གཤེགས་པ་གསུང་ཆེན་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མ་བྲལ་ལ་ཕྱག་འཚལ་ལོ། །དེ་བཞིན་གཤེགས་པ་སྐྱོ་ཡིད་སྤངས་
<pb id="62.284b"/>
ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་འབར་ལ་ཕྱག་འཚལ་ལོ། །དེ་བཞིན་གཤེགས་པ་གཙུག་མཆོག་ལ་ཕྱག་འཚལ་ལོ། །དེ་བཞིན་གཤེགས་པ་རྩལ་གྱི་རྒྱལ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་
ཤེས་རབ་ཡོན་ཏན་འཛིན་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླའི་འོད་ཟིལ་གྱིས་གནོན་པ་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླ་བཻ་དཱུརྱའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླ་བཻ་དཱུརྱའི་འོད་བླ་ན་
མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་མཆོག་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་བྱང་ཆུབ་མེ་ཏོག་ལ་ཕྱག་འཚལ་ལོ། །དེ་བཞིན་གཤེགས་པ་སྣང་ཟླ་འོད་ལ་ཕྱག་འཚལ་ལོ། །དེ་བཞིན་གཤེགས་པ་
ཉི་ཟླ་འོད་ལ་ཕྱག་འཚལ་ལོ། །དེ་བཞིན་གཤེགས་པ་པད་མའི་མདོག་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཆུ་ཟླའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཐེ་ཙོམ་རྨུགས་པ་སེལ་ལ་ཕྱག་འཚལ་ལོ། །དེ་བཞིན་
གཤེགས་པ་སྡུག་བསྔལ་སྤྱོད་འདུལ་ལ་ཕྱག་འཚལ་ལོ། །དེ་བཞིན་གཤེགས་པ་མོས་པ་རྣམ་པར་དག་པ་ལ་ཕྱག་འཚལ་ལོ། །དེ་བཞིན་གཤེགས་པ་ཡོངས་སུ་དགེ་ལ་ཕྱག་འཚལ་ལོ། །དེ་བཞིན་གཤེགས་པ་བྱིན་གྱིས་
བརློབ་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་ཆོས་ལ་ཕྱག་འཚལ་ལོ། །དེ་བཞིན་གཤེགས་པ་ཀ་ལ་པིང་ཀའི་དབྱངས་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་སྒྲ་ལ་ཕྱག་འཚལ་ལོ། །དེ་བཞིན་
གཤེགས་པ་ཀླུའི་དབྱངས་ལ་ཕྱག་འཚལ་ལོ། །དེ་བཞིན་གཤེགས་པ་འཇིག་རྟེན་ན་བཞུགས་པ་ལ་ཕྱག་འཚལ་ལོ། །དེ་བཞིན་གཤེགས་པ་དབང་ཕྱུག་ལ་ཕྱག་འཚལ་ལོ། །དེ་བཞིན་གཤེགས་པ་ཚེ་དཔག་མེད་ལ་ཕྱག་འཚལ་ལོ། །
དེ་བཞིན་གཤེགས་པ་འོད་མཐའ་ཡས་ལ་ཕྱག་འཚལ་ལོ། །དེ་བཞིན་གཤེགས་པ་ཐོགས་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་འོད་ཟླ་མེད་ལ་ཕྱག་འཚལ་ལོ། །དེ་བཞིན་གཤེགས་པ་འོད་འཕྲོ་རྒྱལ་པོ་ལ་ཕྱག་
<pb id="62.285a"/>
འཚལ་ལོ། །དེ་བཞིན་གཤེགས་པ་རྣམ་དག་འོད་ལ་ཕྱག་འཚལ་ལོ། །དེ་བཞིན་གཤེགས་པ་དགའ་བའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་འོད་ལ་ཕྱག་འཚལ་ལོ། །དེ་བཞིན་གཤེགས་པ་
འོད་མི་གཅོད་ལ་ཕྱག་འཚལ་ལོ། །དེ་བཞིན་གཤེགས་པ་དཔག་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་གཞལ་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླ་འོད་ལས་འདས་པ་ལ་ཕྱག་འཚལ་ལོ། །
དེ་བཞིན་གཤེགས་པ་མཚན་བཟངས་གསེར་མདོག་ལ་ཕྱག་འཚལ་ལོ། །དེ་བཞིན་གཤེགས་པ་རིང་དུ་སྣང་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་སྙིང་པོ་ལ་ཕྱག་འཚལ་ལོ། །དེ་བཞིན་གཤེགས་པ་གསུང་དཔག་ཏུ་མེད་པ་ལ་
ཕྱག་འཚལ་ལོ། །དེ་བཞིན་གཤེགས་པ་བདུད་རྩི་བྲོ་ལ་ཕྱག་འཚལ་ལོ། །དེ་བཞིན་གཤེགས་པ་ཀླུའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རྒྱལ་བ་སྟོབས་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་སྒྲ་ལ་ཕྱག་
འཚལ་ལོ། །དེ་བཞིན་གཤེགས་པ་དྲི་མ་མེད་པའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་གཙོ་བོ་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་རི་ལ་ཕྱག་འཚལ་ལོ། །དེ་བཞིན་གཤེགས་པ་མིའི་རྒྱལ་
པོ་ལ་ཕྱག་འཚལ་ལོ། །དེ་བཞིན་གཤེགས་པ་བླ་མེད་པད་མ་ལ་ཕྱག་འཚལ་ལོ། །དེ་བཞིན་གཤེགས་པ་འཇིགས་མེད་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཀླུ་དབང་རྒྱལ་པོ་ལ་ཕྱག་འཚལ་ལོ། །དེ་བཞིན་
གཤེགས་པ་སེང་གེའི་གཟི་བརྗིད་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དབང་ཕྱུག་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་ཏུ་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་དུ་སྣང་བ་ལ་ཕྱག་འཚལ་
ལོ། །དེ་བཞིན་གཤེགས་པ་ཀུན་དུ་གསལ་ལ་ཕྱག་འཚལ་ལོ། །དེ་བཞིན་གཤེགས་པ་བཟངས་མདོག་ཙན་དན་དྲི་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་བསུང་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཡིད་བཞིན་
<pb id="62.285b"/>
རྒྱལ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་དཀོན་མཆོག་བརྩེགས་རབ་དགའི་སྙིང་པོ་ལ་ཕྱག་འཚལ་ལོ། །དེ་བཞིན་གཤེགས་པ་བརྩོན་འགྲུས་བླ་མ་ཆེན་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཡིད་བཞིན་རྒྱལ་མཚན་
མར་མེའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་སྒྲོན་མ་སྣང་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་རྒྱ་མཚོའི་འོད་སྣང་ལ་ཕྱག་འཚལ་ལོ། །དེ་བཞིན་གཤེགས་པ་རྡོ་རྗེ་སྲ་བརྟན་ལ་ཕྱག་འཚལ་ལོ། །དེ་བཞིན་
གཤེགས་པ་གསེར་འོད་ཀུན་དུ་འཕྲོ་ལ་ཕྱག་འཚལ་ལོ། །དེ་བཞིན་གཤེགས་པ་རྒྱལ་བའི་བརྩོན་འགྲུས་ཆེ་ལ་ཕྱག་འཚལ་ལོ། །དེ་བཞིན་གཤེགས་པ་རབ་ཏུ་རྩལ་ལ་ཕྱག་འཚལ་ལོ། །དེ་བཞིན་གཤེགས་པ་ཐུགས་རྗེའི་འོད་ལ་ཕྱག་འཚལ་
ལོ། །དེ་བཞིན་གཤེགས་པ་ཐུགས་རྗེའི་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་བྱམས་པའི་སྙིང་པོ་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་དཔུང་བརྒྱན་རྒྱལ་བ་ལ་ཕྱག་འཚལ་ལོ། །དེ་བཞིན་
གཤེགས་པ་བཟང་པོའི་གཙོ་བོ་ལ་ཕྱག་འཚལ་ལོ། །དེ་བཞིན་གཤེགས་པ་དགེ་བའི་བློ་ལ་ཕྱག་འཚལ་ལོ། །དེ་བཞིན་གཤེགས་པ་བཀོད་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གསེར་རི་རིན་ཆེན་གདུགས་ལ་ཕྱག་འཚལ་ལོ། །དེ་བཞིན་གཤེགས་པ་གསེར་
གྱི་པདྨོ་འབར་མཚན་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་སྒྲོན་ཆེན་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་མཁས་སྣང་མངའ་མཛད་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གསེར་གྱི་པད་མོའི་འོད་ལ་ཕྱག་འཚལ་ལོ། །
དེ་བཞིན་གཤེགས་པ་ནམ་མཁའ་རིན་ཆེན་པད་མའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་བཻ་དཱུརྱ་བཀོད་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་སྐུ་མདོག་ཀུན་དུ་སྟོན་པའི་འོད་ལ་ཕྱག་འཚལ་ལོ། །དེ་བཞིན་
གཤེགས་པ་ཡེ་ཤེས་འོད་མི་གཡོ་བ་ལ་ཕྱག་འཚལ་ལོ། །དེ་བཞིན་གཤེགས་པ་བདུད་ཀྱི་རྒྱལ་པོ་རྣམས་བཏུལ་བ་ལ་ཕྱག་འཚལ་ལོ། །དེ་བཞིན་གཤེགས་པ་ཡེ་ཤེས་འོད་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་
<pb id="62.286a"/>
བྱམས་པ་ཤེས་རབ་རྒྱལ་བ་ལ་ཕྱག་འཚལ་ལོ། །དེ་བཞིན་གཤེགས་པ་བྱམས་པ་འོད་གསལ་ལ་ཕྱག་འཚལ་ལོ། །དེ་བཞིན་གཤེགས་པ་འཇིག་རྟེན་རྣམ་དག་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཡོངསུ་དག་པའི་
འོད་ལ་ཕྱག་འཚལ་ལོ། །དེ་བཞིན་གཤེགས་པ་རབ་ཞི་ཟླ་འོད་ལ་ཕྱག་འཚལ་ལོ། །དེ་བཞིན་གཤེགས་པ་མཆོག་བཙན་ཡེ་ཤེས་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་བླ་རེ་མར་མེའི་རྒྱལ་པོ་ལ་ཕྱག་འཚལ་ལོ། །
དེ་བཞིན་གཤེགས་པ་ཀླུའི་གདུང་བླ་མའི་ཡེ་ཤེས་གཙོ་བོའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཉི་ཟླ་འོད་འཕྲོ་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་བ་
དན་བཀོད་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མེད་སྙིང་པོ་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་མཚན་ལ་ཕྱག་འཚལ་ལོ། །དེ་བཞིན་གཤེགས་པ་གསེར་གྱི་འོད་འཕྲོ་སྣང་ལ་ཕྱག་འཚལ་ལོ། །དེ་བཞིན་
གཤེགས་པ་གསེར་གྱི་འོད་སྣང་བའི་སྙིང་པོ་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་སྒྲ་དབྱངས་དབང་ཕྱུག་སྲེད་མེད་ཀྱི་བུ་ལ་ཕྱག་འཚལ་ལོ། །དེ་བཞིན་གཤེགས་པ་རྒྱལ་བའི་གསུང་མཆོག་རྒྱལ་པོ་ལ་ཕྱག་འཚལ་ལོ། །དེ་བཞིན་
གཤེགས་པ་འོད་རྟག་རྒྱལ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་སྤྱན་རས་གཟིགས་རྒྱལ་ཐབས་བརྙེས་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་རྒྱལ་ཐབས་བརྙེས་པའི་ན་བཟའ་ལ་ཕྱག་འཚལ་ལོ། །དེ་བཞིན་
གཤེགས་པ་ཆོས་ཀྱི་མཚན་ཉིད་ཀྱིས་དགོངས་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་འོད་ལ་ཕྱག་འཚལ་ལོ། །དེ་བཞིན་གཤེགས་པ་མེ་ཏོག་སུམ་བན་དའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་མེ་
ཏོག་ཨུད་པ་ལའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་བརྩོན་པས་རྒྱལ་བ་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རབ་དགའ་
<pb id="62.286b"/>
འཁྲུགས་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་གསུང་དབྱངས་ཚད་མེད་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་མཁས་པའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་གསེར་གྱི་རྒྱ་མཚོའི་འོད་ལ་ཕྱག་འཚལ་ལོ། །
དེ་བཞིན་གཤེགས་པ་ཤེས་རབ་རི་དབང་རྒྱ་མཚོ་ཐོགས་མེད་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་འོད་ཆེན་ཐོགས་མེད་ལ་ཕྱག་འཚལ་ལོ། །དེ་བཞིན་གཤེགས་པ་ཆོས་ཐམས་ཅད་རྟག་ཏུ་རྒྱས་པའི་རྒྱལ་པོ་ལ་ཕྱག་འཚལ་ལོ། །
དེ་བཞིན་གཤེགས་པ་མངོན་པར་རྨོངས་མི་མངའ་ལ་ཕྱག་འཚལ་ལོ། །འདས་པའི་དེ་བཞིན་གཤེགས་པ་སྤྲུལ་པའི་སྐུ་ཐམས་ཅད་ལ་ཕྱག་འཚལ་ལོ། །འདས་པའི་དེ་བཞིན་གཤེགས་པ་གཅིག་ལ་ཕྱག་འཚལ་ལོ། །དེ་བཞིན་གཤེགས་
པ་བཅུ་ལ་ཕྱག་འཚལ་ལོ། །དེ་བཞིན་གཤེགས་པ་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་ཁྲི་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ན་བསྐལ་པ་གྲངས་མེད་པ་ཚུན་
ཆད་ཀྱི་འཁོར་བའི་སྡིག་ལྕི་བ་རྣམས་བསལ་བར་འགྱུར་རོ། །འདས་པའི་དེ་བཞིན་གཤེགས་པ་འབུམ་ཕྲག་གཅིག་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བཅུ་ལ་ཕྱག་འཚལ་ལོ། །དེ་བཞིན་གཤེགས་པ་
འབུམ་ཕྲག་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་ཁྲི་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་ཁྲག་ཁྲིག་གང་གཱའི་ཀླུང་
གི་བྱེ་མ་སྙེད་དཔག་ཏུ་མེད་ཅིང་བགྲང་བ་ལས་འདས་པ་རྣམས་ལ་ཕྱག་འཚལ་ལོ། །གལ་ཏེ་གང་ཟག་ལ་ལས་སྔ་མ་འདས་པ་དཔག་ཏུ་མེད་ཅིང་བགྲང་བ་ལས་འདས་པའི་སངས་རྒྱས་བཅོམ་ལྡན་འདས་རྣམས་ཀྱི་མཚན་ཐོས་ན། 
མི་དེ་བསྐལ་པ་ཁྲི་ཕྲག་བརྒྱད་ཀྱི་བར་དུ་སེམས་ཅན་དམྱལ་བའི་སྡུག་བསྔལ་དུ་མི་ལྟུང་ངོ་། །དེ་བས་ན་གུས་པས་ཕྱག་འཚལ་ལོ། །འདས་པའི་སངས་རྒྱས་དེ་རྣམས་ལ། །གང་ཞིག་གུས་པར་ཕྱག་འཚལ་ན། །སྡིག་འབྱང་
<pb id="62.287a"/>
སེམས་ཀྱི་རང་བཞིན་ཐོབ། །མི་དགེ་བཅུ་དང་མཚམས་མེད་ལྔ། །ཕྱིན་ཆད་འདི་དག་མི་སྤྱོད་དེ། །ཡང་དག་ཆོས་ཐོས་རྒྱུན་མི་འཆད། །ཐེག་པ་ཆེན་པོའི་ཚུལ་ཁྲིམས་རྫོགས། །དེ་ཕྱིར་ད་ལྟར་གུས་ཕྱག་འཚལ། །
གང་ཟག་གཉིས་ནི་མ་གཏོགས་ཏེ། །གཅིག་ནི་ཕྱོགས་སྙོམས་ཆོས་ལ་སྐུར། །གཉིས་པོ་དེ་ནི་འདོད་ཆེན་པོ། །གལ་ཏེ་ལ་ལ་སེམས་དག་ན། །དེ་ནི་འདོད་ཆེན་མ་ཡིན་ཏེ། །སངས་རྒྱས་གྲངས་མེད་རྟག་ཏུ་མཐོང་། །ལ་ལས་རྩ་བ་
བཞི་ཉམས་ཤིང་། །མཚམས་མེད་ལྔ་པོར་བཅས་པ་དག །མོས་པ་རྣམ་དག་བྱ་ནུས་ན། །དེས་ཀྱང་ཆོས་བཞིན་གནས་པ་རུང་། །ཀུན་གྱིས་གུས་པར་ཕྱག་བྱས་པས། །མི་དགེ་བཅུ་ཡི་ལས་རྣམས་བསལ། །ཀུན་གྱིས་ཐེག་ཆེན་
ཁྲིམས་ཐོབ་སྟེ། །དེ་ཕྱིར་ད་ལྟར་གུས་ཕྱག་འཚལ། །འདས་པའི་སངས་རྒྱས་བཅོམ་ལྡན་འདས་དེ་རྣམས་ཀྱི་མཚན་བསྟན་པའི་ཚེ། བྱང་ཆུབ་སེམས་དཔའ་སྟོང་ཕྲག་བཅུས་མི་སྐྱེ་བའི་ཆོས་ལ་བཟོད་པ་སོ་སོར་ཐོབ་པོ། །ཉན་ཐོས་
བརྒྱད་བརྒྱས་ཀྱང་ཐེག་པ་ཆེན་པོའི་སེམས་ཅུང་ཟད་བསྐྱེད་དོ། །དགེ་སློང་ལྔ་སྟོང་གིས་དགྲ་བཅོམ་པའི་འབྲས་བུ་ཐོབ་པོ། །ལྷ་དང་མི་འབུམ་ནི་ཆོས་ལ་ཆོས་ཀྱི་མིག་རྣམ་པར་དག་གོ། །ད་ལྟར་བྱུང་བའི་སངས་རྒྱས་བཅོམ་ལྡན་
འདས་དཔག་ཏུ་མེད་པ་ཐམས་ཅད་ལ་ཕྱག་འཚལ་ལོ། །དེ་བཞིན་གཤེགས་པ་རྒྱལ་པོ་སྣང་འབུམ་ཕྲག་བཅུ་རྣམས་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མེད་གསེར་ཕྱེ་མདོག་ལ་ཕྱག་འཚལ་ལོ། །དེ་བཞིན་གཤེགས་པ་
ཚད་མེད་སྣང་ལ་ཕྱག་འཚལ་ལོ། །དེ་བཞིན་གཤེགས་པ་ཉི་མའི་འཁོར་ལོ་འོད་སྣང་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གསུང་བརྩེགས་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེ་མཐོང་ཀའི་མཚན་རྒྱལ་པོ་
ལ་ཕྱག་འཚལ་ལོ། །དེ་བཞིན་གཤེགས་པ་སེང་གེ་རོལ་པ་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་དུ་འོད་ཡོན་ཏན་རིའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དགེ་གནས་ཡོན་ཏན་རིན་ཆེན་རྒྱལ་པོ་ལ་ཕྱག་འཚལ་ལོ། །
<pb id="62.287b"/>
དེ་བཞིན་གཤེགས་པ་རིན་ཆེན་པད་མས་བརྒྱན་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རྒྱལ་བར་དཀའ་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་གནོན་
པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་དཀོན་མཆོག་ཡོན་ཏན་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་ཟླ་བ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་འབར་བ་ལ་ཕྱག་འཚལ་ལོ། །དེ་བཞིན་
གཤེགས་པ་རིན་ཆེན་བརྒྱན་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་ང་རོ་རྒྱལ་བར་དཀའ་ལ་ཕྱག་འཚལ་ལོ། །དེ་བཞིན་གཤེགས་པ་འོད་ཆེན་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་མི་གཡོ་བ་ལ་ཕྱག་འཚལ་ལོ། །
དེ་བཞིན་གཤེགས་པ་སྨན་གྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་བཀོད་པ་ལ་ཕྱག་འཚལ་ལོ། །དེ་བཞིན་གཤེགས་པ་མོས་པ་ལ་ཕྱག་འཚལ་ལོ། །དེ་བཞིན་གཤེགས་པ་ཟླ་བའི་བླ་རེ་ལ་ཕྱག་འཚལ་ལོ། །དེ་བཞིན་
གཤེགས་པ་ཀུན་དུ་འོད་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རྣམ་པར་གཟིགས་ལ་ཕྱག་འཚལ་ལོ། །དེ་བཞིན་གཤེགས་པ་གཙུག་ཏོར་ཅན་ལ་ཕྱག་འཚལ་ལོ། །
དེ་བཞིན་གཤེགས་པ་ཐམས་ཅད་སྐྱོབ་ལ་ཕྱག་འཚལ་ལོ། །དེ་བཞིན་གཤེགས་པ་ལོག་པར་དད་སེལ་ལ་ཕྱག་འཚལ་ལོ། །དེ་བཞིན་གཤེགས་པ་གསེར་ཐུབ་ལ་ཕྱག་འཚལ་ལོ། །དེ་བཞིན་གཤེགས་པ་འོད་བསྲུང་ལ་ཕྱག་འཚལ་ལོ། །དེ་
བཞིན་གཤེགས་པ་འབྲུག་སྒྲའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཆོས་ཀྱི་སྙིང་པོ་ཉིད་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་མེ་ཏོག་ལ་ཕྱག་འཚལ་ལོ། །དེ་བཞིན་གཤེགས་པ་ཙན་དན་ལོ་མ་ལ་ཕྱག་འཚལ་ལོ། །
དེ་བཞིན་གཤེགས་པ་ཡིད་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་བླ་ན་མེད་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་བདུད་རྩི་ལྔ་ལ་ཕྱག་འཚལ་ལོ། །དེ་བཞིན་གཤེགས་པ་རྣམ་པར་གཟིགས་ལ་ཕྱག་འཚལ་
<pb id="62.288a"/>
ལོ། །དེ་བཞིན་གཤེགས་པ་ཉི་ཟླ་འོད་སྣང་ལ་ཕྱག་འཚལ་ལོ། །དེ་བཞིན་གཤེགས་པ་འདི་ལས་ལྷག་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་བཀོད་པ་ཕུན་སུམ་ཚོགས་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་
གཤེགས་པ་ཀུན་དུ་འོད་སྣང་གསལ་བསོད་ནམས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་སྒྲས་བདུད་བཞི་བཅོམ་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རྡོ་རྗེ་མི་འཇིགས་ལ་
ཕྱག་འཚལ་ལོ། །དེ་བཞིན་གཤེགས་པ་བཻ་དཱུརྱའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་རིའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་རྣམ་དག་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་
པ་ལེགས་པའི་ཡོན་ཏན་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་དཔག་མེད་ལ་ཕྱག་འཚལ་ལོ། །དེ་བཞིན་གཤེགས་པ་གཟུགས་ཀྱིས་རོལ་པ་ལ་ཕྱག་འཚལ་ལོ། །དེ་བཞིན་གཤེགས་པ་དཔའ་བར་འགྲོ་བའི་ཏིང་ངེ་
འཛིན་ལ་མཉམ་པར་འཇུག་པའི་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་སྟོབས་ཀྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ལེགས་པར་གཟིགས་པའི་བསམ་གཏན་དབང་པོ་ལ་ཕྱག་འཚལ་ལོ། །
དེ་བཞིན་གཤེགས་པ་བསོད་ནམས་བླ་ན་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་རྫུ་འཕྲུལ་མངའ་མཛད་ལ་ཕྱག་འཚལ་ལོ། །དེ་བཞིན་གཤེགས་པ་གཟུགས་ཀྱི་མཚན་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་
མཚན་མའི་སྤྲོས་པ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་སྒྲའི་མཚན་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་དྲིའི་མཚན་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་རོའི་མཚན་མ་མེད་པ་ལ་ཕྱག་
འཚལ་ལོ། །དེ་བཞིན་གཤེགས་པ་རེག་གི་མཚན་མ་མེད་པ་ལ་ཕྱག་འཚལ་ལོ། །དེ་བཞིན་གཤེགས་པ་ཏིང་ངེ་འཛིན་ལ་མཉམ་པར་འཇུག་པའི་དབང་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཏིང་ངེ་འཛིན་ཤེས་
<pb id="62.288b"/>
རབ་དབང་པོ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་མཚན་ཉིད་མངའ་མཛད་ལ་ཕྱག་འཚལ་ལོ། །དེ་བཞིན་གཤེགས་པ་ཐམས་ཅད་སྡུད་ལ་ཕྱག་འཚལ་ལོ། །དེ་བཞིན་གཤེགས་པ་དཔལ་ལྡན་ཀུན་དུ་འོད་ལ་ཕྱག་
འཚལ་ལོ། །དེ་བཞིན་གཤེགས་པ་གཙུག་ཏོར་ཅན་ལ་ཕྱག་འཚལ་ལོ། །དེ་བཞིན་གཤེགས་པ་ཐམས་ཅད་སྐྱོབ་ལ་ཕྱག་འཚལ་ལོ། །དེ་བཞིན་གཤེགས་པ་ལོག་པར་དད་སེལ་ལ་ཕྱག་འཚལ་ལོ། །དེ་བཞིན་གཤེགས་པ་གསེར་
ཐུབ་ལ་ཕྱག་འཚལ་ལོ། །དེ་བཞིན་གཤེགས་པ་འོད་བསྲུང་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་མནན་ལ་ཕྱག་འཚལ་ལོ། །དེ་བཞིན་གཤེགས་པ་རོལ་པའི་སྒྲ་བརྙན་སྙན་ལ་ཕྱག་འཚལ་ལོ། །དེ་བཞིན་གཤེགས་
པ་རབ་ཏུ་དགའ་བ་ལ་ཕྱག་འཚལ་ལོ། །དེ་བཞིན་གཤེགས་པ་འཁྲུགས་མེད་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་སེང་གེའི་སྒྲ་ལ་ཕྱག་འཚལ་ལོ། །དེ་བཞིན་གཤེགས་པ་
སེང་གེའི་མཚན་ལ་ཕྱག་འཚལ་ལོ། །དེ་བཞིན་གཤེགས་པ་དབང་ཕྱུག་སྤྲིན་ལ་ཕྱག་འཚལ་ལོ། །དེ་བཞིན་གཤེགས་པ་རྟག་ཏུ་ཞི་ལ་ཕྱག་འཚལ་ལོ། །དེ་བཞིན་གཤེགས་པ་གཙོ་བོའི་རྒྱལ་མཚན་ལ་ཕྱག་འཚལ་ལོ། །དེ་བཞིན་
གཤེགས་པ་སྣང་བ་མཐའ་ཡས་ལ་ཕྱག་འཚལ་ལོ། །དེ་བཞིན་གཤེགས་པ་ཚངས་པའི་མཚན་ལ་ཕྱག་འཚལ་ལོ། །དེ་བཞིན་གཤེགས་པ་སྡུག་བསྔལ་གྱིས་གདུངས་པའི་འཇིག་རྟེན་ཐམས་ཅད་སྒྲལ་བ་ལ་ཕྱག་འཚལ་ལོ། །དེ་
བཞིན་གཤེགས་པ་ཟངས་མདོག་ཙན་དན་དྲི་ལ་ཕྱག་འཚལ་ལོ། །དེ་བཞིན་གཤེགས་པ་རི་རབ་མཚན་ལ་ཕྱག་འཚལ་ལོ། །དེ་བཞིན་གཤེགས་པ་དབང་ཕྱུག་སྤྲིན་གྱི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་འཇིག་རྟེན་
ཐམས་ཅད་ཀྱི་འཇིགས་པ་སྤངས་པ་ལ་ཕྱག་འཚལ་ལོ། །དེ་བཞིན་གཤེགས་པ་ཤཱཀྱ་ཐུབ་པ་འབུམ་ཕྲག་བརྒྱ་ལ་ཕྱག་འཚལ་ལོ། །ད་ལྟར་བཞུགས་པའི་དེ་བཞིན་གཤེགས་པ་གཅིག་ལ་ཕྱག་འཚལ་ལོ། །དེ་བཞིན་
<pb id="62.289a"/>
གཤེགས་པ་བཅུ་ལ་ཕྱག་འཚལ་ལོ། །དེ་བཞིན་གཤེགས་པ་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་ཁྲི་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ན་
བསྐལ་པ་དཔག་ཏུ་མེད་པའི་དུས་ན་འཁོར་བ་ན་འཁོར་བའི་ཚེ་སྡིག་ལྕི་བ་བྱས་པ་ཡང་གསལ་བར་འགྱུར་རོ། །དེ་བཞིན་གཤེགས་པ་འབུམ་ཕྲག་གཅིག་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བཅུ་ལ་ཕྱག་འཚལ་ལོ། །
དེ་བཞིན་གཤེགས་པ་འབུམ་ཕྲག་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་ཁྲི་ལ་ཕྱག་འཚལ་ལོ། །དེ་བཞིན་གཤེགས་པ་ཁྲག་ཁྲིག་གང་གཱའི་བྱེ་མ་སྙེད་
སྙེད་དང་མཉམ་པ་དཔག་ཏུ་མེད་ཅིང་བགྲང་བ་ལས་འདས་པའི་དེ་བཞིན་གཤེགས་པ་རྣམས་ལ་ཕྱག་འཚལ་ལོ། །གལ་ཏེ་གང་ཟག་ལ་ལས་ད་ལྟར་བཞུགས་པའི་སངས་རྒྱས་དཔག་ཏུ་མེད་ཅིང་བགྲང་བ་ལས་འདས་པའི་མཚན་ཐོས་
ན་གང་ཟག་དེ་བསྐལ་པ་ཁྲི་ཕྲག་དྲུག་བཅུའི་བར་དུ་སེམས་ཅན་དམྱལ་བའི་སྡུག་བསྔལ་དུ་མི་ལྟུང་ངོ་། །དེ་བས་ན་ད་གུས་པར་ཕྱག་འཚལ་ལོ། །གང་གིས་ད་ལྟར་ཕྱོགས་བཅུ་ཡི། །བཅོམ་ལྡན་རྣམས་ལ་ཕྱག་འཚལ་ན། །མི་དགེའི་
ལམ་ལས་རྣམ་གྲོལ་ཞིང་། །མཚམས་མེད་ལྔ་ལ་སོགས་པ་འབྱང་། །རྣམ་དག་ས་ལ་རྟག་གནས་ཤིང་། །ཤཱཀྱའི་ཆོས་ལ་བདེ་བར་གནས། །ངན་སོང་གསུམ་ནི་ཡོངས་སུ་སྤངས། །སངས་རྒྱས་བྱམས་པ་མཐོང་བར་འགྱུར། །
སངས་རྒྱས་སྟོང་ཡང་མཐོང་གྱུར་ཏེ། །དེ་ཕྱིར་ད་ལྟར་གུས་ཕྱག་འཚལ། །ཕྱོགས་བཅུའི་སངས་རྒྱས་ཀུན་མཐོང་སྟེ། །རྟག་ཏུ་རྣམ་དག་ཞིང་དུ་སྐྱེ། །དམ་པའི་ཆོས་ཀྱང་ཐོས་པ་དང་། །དེ་བཞིན་གཤེགས་པ་རྟག་ཡིན་ཏེ། །ཕྱོགས་
བཅུ་འདི་ལྟར་བཞུགས་པའི་སངས་རྒྱས་བཅོམ་ལྡན་འདས་དེ་རྣམས་ཀྱི་མཚན་བསྟན་པའི་ཚེ། གང་གཱའི་ཀླུང་གཉིས་ཀྱི་བྱེ་མ་སྙེད་ཀྱི་བྱང་ཆུབ་སེམས་དཔས་གཟུངས་ཀྱི་སྒོར་འཇུག་པ་ཐོབ་བོ། །ལྷ་དང་མི་འབུམ་ཕྲག་
<pb id="62.289b"/>
བཞི་བཅུ་རྩ་གཉིས་ཀྱིས་བླ་ན་མེད་པའི་བྱང་ཆུབ་ཀྱི་སེམས་སྐྱེས་སོ། །མ་འོངས་པའི་བསྐལ་པ་བཟང་པོའི་དེ་བཞིན་གཤེགས་པ་དཔག་ཏུ་མེད་པ་རྣམས་ལ་ཕྱག་འཚལ་ལོ། །དེ་བཞིན་གཤེགས་པ་བྱམས་པ་ལ་ཕྱག་འཚལ་ལོ། །
དེ་བཞིན་གཤེགས་པ་དག་པའི་སྐུ་ལ་ཕྱག་འཚལ་ལོ། །དེ་བཞིན་གཤེགས་པ་པད་མའི་འོད་ལ་ཕྱག་འཚལ་ལོ། །དེ་བཞིན་གཤེགས་པ་པད་མའི་ཞབས་ལ་ཕྱག་འཚལ་ལོ། །དེ་བཞིན་གཤེགས་པ་འོད་ཀུན་ཏུ་སྣང་བ་ལ་ཕྱག་
འཚལ་ལོ། །དེ་བཞིན་གཤེགས་པ་མིང་དང་མཚན་མ་ལ་ཕྱག་འཚལ་ལོ། །དེ་བཞིན་གཤེགས་པ་འཛམ་གླིང་གསེར་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཆོས་སྣང་བ་ལ་ཕྱག་འཚལ་ལོ། །དེ་བཞིན་གཤེགས་པ་
རིན་ཆེན་སྣང་བ་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་དུ་སྣང་བ་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་ནས་མཚན་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་ལ་ཕྱག་འཚལ་ལོ། །དེ་བཞིན་
གཤེགས་པ་ཀུན་དུ་འོད་ལ་ཕྱག་འཚལ་ལོ། །དེ་བཞིན་གཤེགས་པ་ཤེས་རབ་རིའི་རྒྱ་མཚོ་ལ་ཕྱག་འཚལ་ལོ། །དེ་བཞིན་གཤེགས་པ་ཐོགས་མེད་མངའ་དབང་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་རིན་པོ་
ཆེས་བརྒྱན་པ་ལ་ཕྱག་འཚལ་ལོ། །དེ་བཞིན་གཤེགས་པ་སྐྱེས་བུ་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བརྒྱ་མངའ་མཛད་པའི་རྒྱལ་ཐབས་བརྙེས་ལ་ཕྱག་འཚལ་ལོ། །དེ་བཞིན་གཤེགས་པ་རིན་
ཆེན་མཚན་ལ་ཕྱག་འཚལ་ལོ། །དེ་བཞིན་གཤེགས་པ་མཐོང་ན་དགའ་བ་ལ་ཕྱག་འཚལ་ལོ། །དེ་བཞིན་གཤེགས་པ་འོད་མཚན་ཁྲི་ཕྲག་གཉིས་ཀྱིས་བརྒྱན་པའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་ཁྲི་ཕྲག་
གསུམ་མཚན་མཐུན་ཀུན་དུ་ཡོན་ཏན་ལ་ཕྱག་འཚལ་ལོ། །དེ་བཞིན་གཤེགས་པ་འབྲུག་སྒྲ་རིན་ཆེན་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་བཞི་ཁྲི་བརྒྱད་སྟོང་འོད་མི་འགྱུར་བ་ལ་ཕྱག་འཚལ་ལོ། །དེ་བཞིན་
<pb id="62.290a"/>
གཤེགས་པ་རིན་ཆེན་ཟླ་བའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་མདོག་དམ་པ་ལ་ཕྱག་འཚལ་ལོ། །དེ་བཞིན་གཤེགས་པ་དྲི་མེད་འོད་ལ་ཕྱག་འཚལ་ལོ། །དེ་བཞིན་གཤེགས་པ་འོད་སྣང་དམ་པའི་
མཆོག་ལ་ཕྱག་འཚལ་ལོ། །དེ་བཞིན་གཤེགས་པ་བགེགས་ཀྱི་ཚོགས་ཐམས་ཅད་བཅོམ་པ་ལ་ཕྱག་འཚལ་ལོ། །དེ་བཞིན་གཤེགས་པ་དྲིའི་ཚོགས་ལ་ཕྱག་འཚལ་ལོ། །དེ་བཞིན་གཤེགས་པ་སྒྲའི་ཚོགས་ལ་ཕྱག་
འཚལ་ལོ། །དེ་བཞིན་གཤེགས་པ་སྟོང་ཕྲག་བཅུའི་འོད་སྣང་བས་བརྒྱན་པ་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བརྒྱད་བཅུས་བརྒྱན་པའི་འོད་སྣང་བ་ལ་ཕྱག་འཚལ་ལོ། །དེ་བཞིན་གཤེགས་པ་རིན་ཆེན་
པད་མས་བརྒྱན་པ་ལ་ཕྱག་འཚལ་ལོ། །དེ་བཞིན་གཤེགས་པ་ཡོན་ཏན་གཙོ་བོའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་གསེར་གྱི་མདོག་འོད་སྣང་བ་ལ་ཕྱག་འཚལ་ལོ། །དེ་བཞིན་གཤེགས་པ་ལུང་
བསྟན་པ་ལྔ་བརྒྱ་པད་མའི་རྒྱལ་པོ་ལ་ཕྱག་འཚལ་ལོ། །དེ་བཞིན་གཤེགས་པ་མཐུ་བོ་ཆེ་མི་འཇིགས་པ་ལ་ཕྱག་འཚལ་ལོ། །དེ་བཞིན་གཤེགས་པ་པད་མ་བཟང་པོས་བརྒྱན་པ་ལ་ཕྱག་འཚལ་ལོ། །དེ་བཞིན་གཤེགས་པ་
རྡོ་རྗེའི་ཏིང་ངེ་འཛིན་མངའ་དབང་ལ་ཕྱག་འཚལ་ལོ། །ད་དུང་མ་བྱོན་པའི་དེ་བཞིན་གཤེགས་པ་གཅིག་ལ་ཕྱག་འཚལ་ལོ། །དེ་བཞིན་གཤེགས་པ་བཅུ་ལ་ཕྱག་འཚལ་ལོ། །དེ་བཞིན་གཤེགས་པ་བརྒྱ་ལ་ཕྱག་འཚལ་ལོ། །
དེ་བཞིན་གཤེགས་པ་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་ཁྲི་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ན་བསྐལ་པ་དཔག་ཏུ་མེད་པ་ཚུན་ཆད་ཀྱི་འཆི་འཕོའི་སྡིག་ལྕི་བ་ཀུན་བསལ་བར་འགྱུར་རོ། །དེ་
བཞིན་གཤེགས་པ་འབུམ་ཕྲག་གཅིག་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བཅུ་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་བརྒྱ་ལ་ཕྱག་འཚལ་ལོ། །དེ་བཞིན་གཤེགས་པ་
<pb id="62.290b"/>
འབུམ་ཕྲག་སྟོང་ལ་ཕྱག་འཚལ་ལོ། །དེ་བཞིན་གཤེགས་པ་འབུམ་ཕྲག་ཁྲི་ལ་ཕྱག་འཚལ་ལོ། །དེ་བཞིན་གཤེགས་པ་བྱེ་བ་ཁྲག་ཁྲིག་གང་གའི་ཀླུང་གི་བྱེ་མ་དང་མཉམ་པ་དཔག་ཏུ་མེད་ཅིང་བགྲང་བ་ལས་འདས་པ་ལ་ཕྱག་འཚལ་ལོ། །
གང་ཟག་ལ་ལ་ཞིག་གིས་ད་དུང་མ་བྱོན་པའི་སངས་རྒྱས་དཔག་ཏུ་མེད་ཅིང་བགྲང་བ་ལས་འདས་པའི་མཚན་འདི་ཐོས་ན་མི་དེ་བསྐལ་པ་ཁྲི་ཕྲག་བཞི་བཅུའི་བར་དུ་སེམས་ཅན་དམྱལ་བའི་སྡུག་བསྔལ་དུ་མི་ལྟུང་ངོ་། །དེ་བས་དེ་ནི་གུས་པར་ཕྱག་
འཚལ་ལོ། །ཕྱི་མའི་དུས་ཀྱི་སངས་རྒྱས་ལ། །ལ་ལས་གུས་པར་ཕྱག་འཚལ་ན། །སྒྲིབ་པ་གསུམ་དང་མཚམས་མེད་ལྔ། །འདོད་མངས་དག་ནི་མ་གཏོགས་པར། །ཀུན་ཀྱང་བསལ་ཅིང་བྱང་བར་འགྱུར། །སངས་རྒྱས་ཆོས་ལ་བདེ་བར་
གནས། །སངས་རྒྱས་ཚད་མེད་ཀུན་ཀྱང་མཐོང་། །ཡང་དག་ཆོས་ཀྱང་རྟག་ཏུ་ཐོས། །དེ་བས་ད་ལྟར་གུས་ཕྱག་འཚལ། །ལ་ལས་ཕྱོགས་བཅུ་དུས་གསུམ་གྱི། །བཅོམ་ལྡན་འདས་ལ་ཕྱག་འཚལ་ན། །འདས་པའི་ཁ་ན་མ་ཐོ་བསལ། །
མ་འོངས་པ་དང་ད་ལྟར་གྱི། །མི་དགེ་བཅུ་ཡི་ལས་བྱས་པ་འང་། །ད་ལྟར་སྔོན་དུ་བསལ་ཅིང་འབྱང་། །མ་འོངས་པ་ན་ཆོས་ཉིད་མཐོང་། །དེ་བས་ཡང་དག་མོས་པར་བྱ། །འབྲི་ཀློག་ཁ་ཏོན་ཕྱག་འཚལ་ན། །དེ་དག་ཚེ་རབས་གར་སྐྱེས་ཀྱང་། །
མི་དགེ་ལོག་པ་མཐོང་མི་འགྱུར། །རྟག་ཏུ་ཡང་དག་རྣམ་གྲོལ་འཐོབ། །མཐའ་ཁོབ་ཡུལ་དུ་ཡོང་མི་སྐྱེ། །རྒྱལ་པོ་ངན་པ་ཡོང་མི་མཐོང་། །བསྐལ་པ་འབུམ་ཕྲག་བཞི་ཁྲིར་ཡང་། །དམྱལ་བའི་སྡུག་བསྔལ་མི་ལྟུང་ངོ་། །དེ་
བས་ད་ལྟར་གུས་ཕྱག་འཚལ། །མི་དགེ་བཅུའི་ལས་སྦྱངས་གསལ། །གཟུངས་སུ་འཛིན་པ་ཆེན་པོ་འཐོབ། །ད་དུང་མ་བྱོན་པའི་སངས་རྒྱས་བཅོམ་ལྡན་འདས་དེ་དག་གི་མཚན་དེ་བསྒྲགས་པ་ན། བྱང་ཆུབ་སེམས་དཔའ་
སྟོང་ཕྲག་ལྔ་བཅུས་ཕྱིར་མི་ལྡོག་པའི་ས་ལ་གནས་སོ། །དགེ་སློང་མ་བདུན་བརྒྱས་དགྲ་བཅོམ་པའི་འབྲས་བུ་རྙེད་དོ། །ལྷ་དང་མི་འབུམ་ཕྲག་དྲུག་བཅུ་རྩ་གཉིས་ཀྱིས་ཆོས་ལ་ཆོས་ཀྱི་མིག་རྣམ་པར་དག་གོ། །མདོ་སྡེ་གཟུངས་སུ་
<pb id="62.291a"/>
འཛིན་པ་ཆེན་པོ་གསུང་རབ་ཡན་ལག་བཅུ་གཉིས་ལ་མདོའི་སྡེ་ལ་ཕྱག་འཚལ་ལོ། །ལུང་དུ་བསྟན་པའི་སྡེ་ལ་ཕྱག་འཚལ་ལོ། །ཚིགས་སུ་བཅད་པའི་སྡེ་ལ་ཕྱག་འཚལ་ལོ། །དབྱངས་ཀྱིས་བསྙད་པའི་སྡེ་
ལ་ཕྱག་འཚལ་ལོ། །ཆེད་དུ་བརྗོད་པའི་སྡེ་ལ་ཕྱག་འཚལ་ལོ། །གླེང་གཞིའི་སྡེ་ལ་ཕྱག་འཚལ་ལོ། །རྟོགས་པ་བརྗོད་པའི་སྡེ་ལ་ཕྱག་འཚལ་ལོ། །ད་ལྟར་དང་འདས་པའི་སྡེ་ལ་ཕྱག་འཚལ་ལོ། །སྐྱེས་པ་རབས་ཀྱི་སྡེ་ལ་ཕྱག་འཚལ་ལོ། །ཤིན་
དུ་རྒྱས་པའི་སྡེ་ལ་ཕྱག་འཚལ་ལོ། །ཆོས་རྨད་དུ་བྱུང་བའི་སྡེ་ལ་ཕྱག་འཚལ་ལོ། །གཏན་ལ་ཕབ་པའི་སྡེ་ལ་ཕྱག་འཚལ་ལོ། །མཛོད་ཆེན་པོ་འཚལ་ལ་ཕྱག་འཚལ་ལོ། །ཕ་རོལ་དུ་ཕྱིན་པ་རྣམས་ལ་ཕྱག་འཚལ་ལོ། །མི་གང་ལ་ལ་མདོ་སྡེ་བཅུ་
གཉིས་ཀྱི་མཚན་དང་། ཕ་རོལ་དུ་ཕྱིན་པ་རྣམས་ཐོས་ནས་ཀློག་པ་དང་། འཆང་བ་དང་། ཁ་ཏོན་དུ་འདོན་ཅིང་ཕྱག་འཚལ་བ་དང་། དད་ཅིང་མོས་པ་དང་། ལེན་ཅིང་འཛིན་པར་བྱེད་ན། མི་དེ་བསྐལ་པ་ཁྲི་ཕྲག་ཉི་ཤུའི་བར་དུ་
སེམས་ཅན་དམྱལ་བའི་སྡུག་བསྔལ་དུ་མི་ལྟུང་ལ། ཚེ་སྔ་མ་དྲན་པའི་ཤེས་པ་དང་ལྡན་པར་འགྱུར་རོ། །དེ་ལྟ་བས་ན་གུས་པར་ཕྱག་འཚལ་ལོ། །མདོ་སྟེ་བཅུ་གཉིས་ཀྱི་མཚན་དེ་བསྒྲགས་པའི་ཚེ། བྱང་ཆུབ་སེམས་
དཔའ་བརྒྱད་ཁྲི་ལྔ་སྟོང་གིས་རྡོ་རྗེ་ལྟ་བུའི་ཏིང་ངེ་འཛིན་ཐོབ་བོ། །ཉན་ཐོས་འབུམ་ཕྲག་བརྒྱད་བཅུས་ཐེག་པ་ཆེན་པོའི་སེམས་ཅུང་ཟད་སྐྱེས་སོ། །དགེ་སློང་ཕ་དང་དགེ་སློང་མ་སྟོང་ཕྲག་བཅུས་དགྲ་བཅོམ་པའི་འབྲས་བུ་ཐོབ་བོ། །
ཚད་མེད་པའི་ལྷ་དང་མིས་ཆོས་ལ་ཆོས་ཀྱི་མིག་རྣམ་པར་དག་གོ། །ཕྱོགས་བཅུའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །བྱང་ཆུབ་སེམས་དཔའ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་
ལོ། །བྱང་ཆུབ་སེམས་དཔའ་ཀུན་དུ་སྤྱན་རས་གཟིགས་དབང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་མཐུ་ཆེན་ཐོབ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟག་ཏུ་བརྩོན་ལ་ཕྱག་འཚལ་ལོ། །བྱང་ཆུབ་
<pb id="62.291b"/>
སེམས་དཔའ་རྒྱུན་མི་གཏོང་ལ་ཕྱག་འཚལ་ལོ། །བྱང་ཆུབ་སེམས་དཔའ་ཕྱག་ན་རིན་ཆེན་ལ་ཕྱག་འཚལ་ལོ། །བྱང་ཆུབ་སེམས་དཔའ་སྨན་གྱི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་མཐུ་ཆེན་འཕགས་ལ་ཕྱག་
འཚལ་ལོ། །བྱང་ཆུབ་སེམས་དཔའ་རིན་ཆེན་ཟླ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཟླ་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཟླ་རྒྱས་ལ་ཕྱག་འཚལ་ལོ། །བྱང་ཆུབ་སེམས་དཔའ་སྲེད་མེད་ཀྱི་བུ་ལ་ཕྱག་འཚལ་
ལོ། །བྱང་ཆུབ་སེམས་དཔའ་སྟོབས་དཔག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁམས་གསུམ་འདས་ལ་ཕྱག་འཚལ་ལོ། །བྱང་ཆུབ་སེམས་དཔའ་བཟང་སྐྱོང་ལ་ཕྱག་འཚལ་ལོ། །བྱང་ཆུབ་སེམས་དཔའ་
བྱམས་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་དཀོན་མཆོག་བརྩེགས་ལ་ཕྱག་འཚལ་ལོ། །བྱང་ཆུབ་སེམས་དཔའ་ལམ་སྟོན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་སྙིང་པོ་ལ་ཕྱག་འཚལ་ལོ། །བྱང་
ཆུབ་སེམས་དཔའ་བཤད་པར་མོས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀླུའི་སྡོང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཙན་དན་པད་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་བླ་མའི་སྤྱོད་པ་
ལ་ཕྱག་འཚལ་ལོ། །བྱང་ཆུབ་སེམས་དཔའ་མུ་མེད་སྤྱོད་ལ་ཕྱག་འཚལ་ལོ། །བྱང་ཆུབ་སེམས་དཔའ་རྣམ་ཐར་སྤྱོད་ལ་ཕྱག་འཚལ་ལོ། །བྱང་ཆུབ་སེམས་དཔའ་མཛད་པ་རྣམ་པར་དག་ལ་ཕྱག་འཚལ་ལོ། །བྱང་ཆུབ་
སེམས་དཔའ་གཟུངས་ལ་ཕྱག་འཚལ་ལོ། །བྱང་ཆུབ་སེམས་དཔའ་རྡོ་རྗེ་སྟོབས་པོ་ཆེ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྣམ་པར་མི་དམོད་ལ་ཕྱག་འཚལ་ལོ། །བྱང་ཆུབ་སེམས་དཔའ་སྔོན་གྱི་རྒྱལ་པོ་པད་མ་
ལ་ཕྱག་འཚལ་ལོ། །བྱང་ཆུབ་སེམས་དཔའ་མཐོང་ན་དགའ་ལ་ཕྱག་འཚལ་ལོ། །བྱང་ཆུབ་སེམས་དཔའ་དབྱངས་དམ་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་བརྩོན་འགྲུས་ཡོན་ཏན་སྟོབས་ལ་ཕྱག་འཚལ་ལོ། །
<pb id="62.292a"/>
བྱང་ཆུབ་སེམས་དཔའ་བཤད་པར་མོས་ལ་ཕྱག་འཚལ་ལོ། །བྱང་ཆུབ་སེམས་དཔའ་བློ་གྲོས་མི་ཟད་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྣམ་པར་དག་པའི་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་
དཔའ་དང་བའི་སྤྱན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་དུ་བཟང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དམ་པའི་ཡོན་ཏན་ལ་ཕྱག་འཚལ་ལོ། །བྱང་ཆུབ་སེམས་དཔའ་བྱམས་པ་ལ་ཕྱག་འཚལ་ལོ། །བྱང་ཆུབ་
སེམས་དཔའ་བསམ་པ་རྣམ་པར་དག་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྟོང་པ་མེད་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྫུ་འཕྲུལ་པད་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་རླབས་པོ་ཆེ་ལ་
ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་བླ་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡེ་ཤེས་རྒྱལ་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་དབང་པོ་ཞི་ལ་ཕྱག་འཚལ་ལོ། །བྱང་ཆུབ་སེམས་དཔའ་
ཤེས་རབ་སྨོན་ལམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤོས་ཀྱི་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་དཀོན་མཆོག་རླབས་པོ་ཆེ་ལ་ཕྱག་འཚལ་ལོ། །བྱང་ཆུབ་སེམས་དཔའ་དབུ་མར་གནས་ལ་ཕྱག་
འཚལ་ལོ། །བྱང་ཆུབ་སེམས་དཔའ་སྤྱོད་པ་བཀག་ལ་ཕྱག་འཚལ་ལོ། །བྱང་ཆུབ་སེམས་དཔའ་རྣམ་པར་གྲོལ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་ཀྱི་སྡེ་སྣོད་ལ་ཕྱག་འཚལ་ལོ། །བྱང་ཆུབ་སེམས་དཔའ་
མཉམ་པར་གཟིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་མི་མཉམ་གཟིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་མཉམ་མི་མཉམ་གཟིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཏིང་ངེ་
འཛིན་དབང་ཕྱུག་ལ་ཕྱུག་འཚལ་ལོ། །བྱང་ཆུབ་སེམས་དཔའ་ཆོས་ཀྱི་དབང་ཕྱུག་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་ཀྱི་རྒྱལ་མཚན་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་ཀྱི་
<pb id="62.292b"/>
མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་ཀྱིས་བརྒྱན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་བཀོད་པ་ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དཀོན་མཆོག་བརྩེགས་པ་ལ་ཕྱག་
འཚལ་ལོ། །བྱང་ཆུབ་སེམས་དཔའ་སྤོས་བརྩེགས་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་པོ་ཆེའི་ཕྱག་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་པོ་ཆེའི་ཕྱག་རྒྱའི་ཕྱག་ལ་ཕྱག་འཚལ་ལོ། །བྱང་ཆུབ་
སེམས་དཔའ་རྟག་པར་ཕྱག་བཏེགས་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟག་པར་ཕྱག་ཕབ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟག་ཏུ་བརྩེ་བ་ཅན་ལ་ཕྱག་འཚལ་ལོ། །བྱང་ཆུབ་སེམས་དཔའ་དགའ་བའི་
དབང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དགའ་བའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤོབས་པའི་དབྱངས་ལ་ཕྱག་འཚལ་ལོ། །བྱང་ཆུབ་སེམས་དཔའ་ནམ་མཁའི་སྙིང་པོ་ལ་ཕྱག་འཚལ་ལོ། །བྱང་
ཆུབ་རིན་པོ་ཆེའི་སྒྲོན་མ་འཛིན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་དཔལ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་མཐོང་ལ་ཕྱག་འཚལ་ལོ། །བྱང་ཆུབ་སེམས་དཔའ་བདེན་པའི་དྲ་བ་ལ་ཕྱག་
འཚལ་ལོ། །བྱང་ཆུབ་སེམས་དཔའ་སྣང་བའི་དྲ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་མི་དམིགས་གཟིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་བརྩེགས་ལ་ཕྱག་འཚལ་ལོ། །བྱང་ཆུབ་སེམས་དཔའ་
རིན་ཆེན་རྒྱལ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་ལྷའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བདུད་བཅོམ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀློག་གི་ཡོན་ཏན་ལ་ཕྱག་འཚལ་ལོ། །
བྱང་ཆུབ་སེམས་དཔའ་དབང་ཕྱུག་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བསོད་ནམས་ཀྱི་མཚན་གྱིས་བརྒྱན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེང་གེའི་སྒྲ་ལ་ཕྱག་འཚལ་ལོ། །བྱང་ཆུབ་སེམས་
<pb id="62.293a"/>
དཔའ་འབྲུག་སྒྲ་ལ་ཕྱག་འཚལ་ལོ། །བྱང་ཆུབ་སེམས་དཔའ་རི་བཏང་བཟུང་བསྐྱོད་པའི་སྒྲ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤོས་ཀྱི་གླང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤོས་
ཀྱི་གླང་པོ་དཀར་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དམ་པ་སྐྱེས་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མའི་རྒྱན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཚངས་པའི་དྲ་བ་ལ་ཕྱག་འཚལ་ལོ། །
བྱང་ཆུབ་སེམས་དཔའ་རིན་པོ་ཆེའི་ཕྱག་དཀར་ལ་ཕྱག་འཚལ་ལོ། །བྱང་ཆུབ་སེམས་དཔའ་དམིགས་པ་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཞིང་གི་བཀོད་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་
གསེར་གྱི་གཙུག་ཏོར་ལ་ཕྱག་འཚལ་ལོ། །བྱང་ཆུབ་སེམས་དཔའ་ནོར་བུའི་གཙུག་ཏོར་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་རྒྱན་གཞོན་ནུ་ལ་ཕྱག་འཚལ་ལོ། །བྱང་ཆུབ་སེམས་དཔའ་འཇིག་རྟེན་གཟུངས་
ལ་ཕྱག་འཚལ་ལོ། །བྱང་ཆུབ་སེམས་དཔའ་དགེ་བའི་ཡོན་ཏན་ལ་ཕྱག་འཚལ་ལོ། །བྱང་ཆུབ་སེམས་དཔའ་དཀར་རྒྱལ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྣང་ཤར་ལ་ཕྱག་འཚལ་ལོ། །བྱང་ཆུབ་
སེམས་དཔའ་པད་མའི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཙན་དན་པདྨོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དེད་དཔོན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་གཙང་དང་བ་ལ་ཕྱག་
འཚལ་ལོ། །བྱང་ཆུབ་སེམས་དཔའ་ཆོས་ཀྱི་དབང་ཕྱུག་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་གཙོ་བོ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤྱན་མི་འཛུམས་པ་ལ་ཕྱག་འཚལ་ལོ། །
བྱང་ཆུབ་སེམས་དཔའ་གཙུག་གི་ཡོན་ཏན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོངས་སུ་དགེ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་དགེ་བའི་སྤྱན་ལ་ཕྱག་འཚལ་ལོ། །བྱང་ཆུབ་སེམས་དཔའ་དམ་
<pb id="62.293b"/>
པའི་ཕྱག་ལ་ཕྱག་འཚལ་ལོ།  །བྱང་ཆུབ་སེམས་དཔའ་སྐྱེས་བུ་དམ་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེང་གེ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེང་གེའི་སྒྲ་ལ་ཕྱག་འཚལ་ལོ། །བྱང་ཆུབ་སེམས་དཔའ་མཁྱེན་
པ་རྣམ་པར་དག་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་མཐུ་བོ་ཆེ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡིད་དགེ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་མངོན་སུམ་གཟིགས་ལ་ཕྱག་འཚལ་ལོ། །བྱང་ཆུབ་
སེམས་དཔའ་ཀུན་ཏུ་བསྲུང་ལ་ཕྱག་འཚལ་ལོ། །བྱང་ཆུབ་སེམས་དཔའ་གློག་གི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་མཐོང་ན་དགའ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྣང་བའི་མཚན་ལ་ཕྱག་འཚལ་ལོ། །
བྱང་ཆུབ་སེམས་དཔའ་ཡིད་དམ་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་བློ་གྲོས་མི་བཟད་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་ཟབ་མོ་ལ་ཕྱག་འཚལ་ལོ། །བྱང་ཆུབ་སེམས་དཔའ་མཚན་མ་ཞི་ལ་ཕྱག་འཚལ་
ལོ། །བྱང་ཆུབ་སེམས་དཔའ་ཐོག་མེད་ལ་ཕྱག་འཚལ་ལོ། །བྱང་ཆུབ་སེམས་དཔའ་དགེ་བའི་བླ་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་དཔལ་གྱི་ཞིང་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མའི་རྒྱན་ལ་ཕྱག་
འཚལ་ལོ། །བྱང་ཆུབ་སེམས་དཔའ་ཡོན་ཏན་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཟླ་བའི་བླ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཕྱག་རྒྱའི་ཕྱག་ལ་ཕྱག་འཚལ་ལོ། །བྱང་ཆུབ་སེམས་དཔའ་
གཙུག་ན་ནོར་བུའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བདེན་མོས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་གཟིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་མར་མེའི་རྒྱལ་པོ་ལ་ཕྱག་འཚལ་ལོ། །
བྱང་ཆུབ་སེམས་དཔའ་ཟབ་མོའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་མདོག་དམ་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་ལེགས་པར་
<pb id="62.294a"/>
འདྲི་ལ་ཕྱག་འཚལ་ལོ། །བྱང་ཆུབ་སེམས་དཔའ་ལེགས་པར་ལན་ལྡོན་ལ་ཕྱག་འཚལ་ལོ། །བྱང་ཆུབ་སེམས་དཔའ་མཚན་ཉིད་མངོན་དུ་ཆུད་ལ་ཕྱག་འཚལ་ལོ། །བྱང་ཆུབ་སེམས་དཔའ་ངེས་པའི་མཚན་
ལ་ཕྱག་འཚལ་ལོ། །བྱང་ཆུབ་སེམས་དཔའ་དེས་པའི་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་བརྩེགས་པར་ངེས་ལ་ཕྱག་འཚལ་ལོ། །བྱང་ཆུབ་སེམས་དཔའ་དགའ་སྐྱེད་ལ་ཕྱག་འཚལ་ལོ། །བྱང་
ཆུབ་སེམས་དཔའ་བདེ་གནས་ལ་ཕྱག་འཚལ་ལོ། །བྱང་ཆུབ་སེམས་དཔའ་བདུད་སྐྲག་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་སྦྱིན་ལ་ཕྱག་འཚལ་ལོ། །བྱང་ཆུབ་སེམས་དཔའ་སྐྱབས་གྲོལ་མཛད་ལ་ཕྱག་
འཚལ་ལོ། །བྱང་ཆུབ་སེམས་དཔའ་ཤེས་རབ་མར་མེ་ལ་ཕྱག་འཚལ་ལོ། །བྱང་ཆུབ་སེམས་དཔའ་དཔའ་བར་སྦྱིན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡེ་ཤེས་སྟོན་པ་ལ་ཕྱག་འཚལ་ལོ། །བྱང་ཆུབ་སེམས་
དཔའ་ཤེས་རབ་སྨོན་ལམ་ལ་ཕྱག་འཚལ་ལོ། །བྱང་ཆུབ་སེམས་དཔའ་བཞིས་སྡུད་ལ་ཕྱག་འཚལ་ལོ། །བྱང་ཆུབ་སེམས་དཔའ་སྟོན་པའི་གསུང་ལ་ཕྱག་འཚལ་ལོ། །བྱང་ཆུབ་སེམས་དཔའ་རྒྱ་མཚོ་དམ་པ་ལ་ཕྱག་
འཚལ་ལོ། །བྱང་ཆུབ་སེམས་དཔའ་ཆོས་དགའ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་ལམ་ཁྱད་པར་ཅན་ལ་ཕྱག་འཚལ་ལོ། །བྱང་ཆུབ་སེམས་དཔའ་བྱང་ཆུབ་ཕྱོགས་ལ་ཕྱག་འཚལ་ལོ། །བྱང་ཆུབ་
སེམས་དཔའ་གཟུངས་ལ་ཕྱག་འཚལ་ལོ། །བྱང་ཆུབ་སེམས་དཔའ་བྱམས་པའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་དབང་ཕྱུག་ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཚངས་པའི་དབྱངས་
ལ་ཕྱག་འཚལ་ལོ། །བྱང་ཆུབ་སེམས་དཔའ་གཟུགས་དམ་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཙན་དན་ཚལ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེང་གེའི་སྒྲ་ལ་ཕྱག་འཚལ་ལོ། །བྱང་ཆུབ་
<pb id="62.294b"/>
སེམས་དཔའ་དམ་པའི་གསུང་ལ་ཕྱག་འཚལ་ལོ། །བྱང་ཆུབ་སེམས་དཔའ་མདོག་དམ་པའི་དབྱིབས་ལ་ཕྱག་འཚལ་ལོ། །བྱང་ཆུབ་སེམས་དཔའ་སྣ་ཚོགས་བརྒྱན་ལ་ཕྱག་འཚལ་ལོ། །བྱང་ཆུབ་སེམས་དཔའ་
ཤག་གི་རྒྱལ་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་གཙུག་ནས་བྱུང་ལ་ཕྱག་འཚལ་ལོ། །བྱང་ཆུབ་སེམས་དཔའ་སྣང་བའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་ཆེན་པོ་ལ་ཕྱག་འཚལ་ལོ། །བྱང་
བྱང་ཆུབ་སེམས་དཔའ་ཞི་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་གསུང་བརྩེགས་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མ་འཚེར་ལ་ཕྱག་འཚལ་ལོ། །བྱང་ཆུབ་སེམས་དཔའ་གཙོ་བོའི་བླ་ལ་ཕྱག་འཚལ་ལོ། །
བྱང་ཆུབ་སེམས་དཔའ་གཟུགས་ཀྱི་སྐུ་ཀུན་དུ་བསྟན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྫུ་འཕྲུལ་ཕྱད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་རྒྱ་མཚོ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྐུ་མཐའ་ཡས་ལ་
ཕྱག་འཚལ་ལོ། །བྱང་ཆུབ་སེམས་དཔའ་སྨན་པའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་སྲུང་ལ་ཕྱག་འཚལ་ལོ། །བྱང་ཆུབ་སེམས་དཔའ་དྲི་མེད་སྙིང་པོའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཐམས་
ཅད་གཟུངས་ལ་ཕྱག་འཚལ་ལོ། །བྱང་ཆུབ་སེམས་དཔའ་མཐོ་བཙུན་དཔལ་གྱི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བཻ་དཱུརྱའི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་འཇིགས་མི་མངའ་ལ་ཕྱག་འཚལ་ལོ། །བྱང་ཆུབ་
སེམས་དཔའ་འཇིགས་པའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེང་གེའི་སྒྲ་ལ་ཕྱག་འཚལ་ལོ། །བྱང་ཆུབ་སེམས་དཔའ་མོས་པའི་རྒྱལ་མཚན་ལ་ཕྱག་འཚལ་ལོ། །བྱང་ཆུབ་
སེམས་དཔའ་ས་ཆེན་འཛིན་ལ་ཕྱག་འཚལ་ལོ། །བྱང་ཆུབ་སེམས་དཔའ་བཀོད་པའི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་སྣང་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟོགས་པ་ཆེན་པོ་
<pb id="62.295a"/>
ལ་ཕྱག་འཚལ་ལོ། །བྱང་ཆུབ་སེམས་དཔའ་བྱམས་པའི་སྟོབས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཐུགས་རྗེ་ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟེན་པའི་རྒྱལ་པོ་ལ་ཕྱག་འཚལ་ལོ། །
བྱང་ཆུབ་སེམས་དཔའ་རྟེན་པའི་སྟོབས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་རྟེན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་ནས་སྐྱོང་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་ནས་སྡུད་ལ་ཕྱག་འཚལ་ལོ། །
བྱང་ཆུབ་སེམས་དཔའ་ཏིང་ངེ་འཛིན་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་དུ་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡང་དག་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ལོག་པར་དད་སེལ་ལ་ཕྱག་འཚལ་ལོ། །
བྱང་ཆུབ་སེམས་དཔའ་ལྷའི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་འཕྲོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་འཕྲོ་རྒྱལ་པོ་ལ་ཕྱག་འཚལ་ལོ། །
བྱང་ཆུབ་སེམས་དཔའ་ལམ་སྟོན་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་བཟོད་པ་ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་པད་མ་བརྩེགས་པ་ལ་ཕྱག་འཚལ་
ལོ། །བྱང་ཆུབ་སེམས་དཔའ་ཤེས་རབ་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་རྒྱ་མཚོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བློ་བརྟན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤག་གིས་ཕྱག་བྱས་པ་
ལ་ཕྱག་འཚལ་ལོ། །བྱང་ཆུབ་སེམས་དཔའ་གསེར་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་གསེར་གྱི་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཐུགས་རྗེ་རྒྱུན་མི་འཆད་ལ་ཕྱག་འཚལ་ལོ། །བྱང་ཆུབ་སེམས་
དཔའ་བླ་མེད་ཆོས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་ཀྱི་དབྱིག་ལ་ཕྱག་འཚལ་ལོ། །བྱང་ཆུབ་སེམས་དཔའ་རི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་རི་ལ་ཕྱག་འཚལ་ལོ། །བྱང་ཆུབ་
<pb id="62.295b"/>
སེམས་དཔའ་སྣང་བ་ཆེན་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་གྱི་གཟུངས་ལ་ཕྱག་འཚལ་ལོ། །བྱང་ཆུབ་སེམས་དཔའ་རིའི་ཟོམ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྒྱལ་ཐབས་ཅན་ལ་ཕྱག་
འཚལ་ལོ། །བྱང་ཆུབ་སེམས་དཔའ་རི་རྩེ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྒྱལ་མཚན་རི་ལ་ཕྱག་འཚལ་ལོ། །བྱང་ཆུབ་སེམས་དཔའ་རིའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་བདུད་འདུལ་
ལ་ཕྱག་འཚལ་ལོ། །བྱང་ཆུབ་སེམས་དཔའ་འབྲུག་སྒྲ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆར་པའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་འབྲུག་གི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་
དཔའ་རིན་པོ་ཆེའི་འཁོར་ལོ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་མཆོག་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་མགོ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་སྙིང་པོ་ལ་
ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་སྣང་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཏིང་ངེ་འཛིན་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཕྱག་རྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་
རིན་ཆེན་དཀྱིལ་འཁོར་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་བཀོད་པ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཆུ་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་འོད་ལ་ཕྱག་འཚལ་ལོ། །བྱང་ཆུབ་
སེམས་དཔའ་རིན་ཆེན་གནོན་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་བརྟན་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་མཛད་ལ་ཕྱག་འཚལ་ལོ། །བྱང་ཆུབ་སེམས་དཔའ་རིན་ཆེན་ཆོས་མོས་ལ་ཕྱག་འཚལ་ལོ། །
བྱང་ཆུབ་སེམས་དཔའ་གཙང་མའི་རྒྱལ་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་གཙུག་གི་རྒྱལ་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་གསེར་གྱི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་བློ་དབྱིབས་ལ་ཕྱག་འཚལ་
<pb id="62.296a"/>
ལོ། །བྱང་ཆུབ་སེམས་དཔའ་རིན་ཆེན་གཙུག་ཏོར་ལ་ཕྱག་འཚལ་ལོ། །བྱང་ཆུབ་སེམས་དཔའ་འོད་སྟོང་དམིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཟླ་བ་རྟོགས་ལ་ཕྱག་འཚལ་ལོ། །བྱང་ཆུབ་སེམས་དཔའ་
ཟླ་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་ཆོས་ཀྱི་དཀྱིལ་འཁོར་ལ་ཕྱག་འཚལ་ལོ། །བྱང་ཆུབ་སེམས་དཔའ་ངོས་གཟར་ལ་ཕྱག་འཚལ་ལོ། །བྱང་ཆུབ་སེམས་དཔའ་བློ་རྟོགས་ལ་ཕྱག་འཚལ་ལོ། །བྱང་ཆུབ་སེམས་
དཔའ་རྣམ་དག་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་རྟག་ཏུ་སྦྱིན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་དུ་ཡོན་ཏན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཀུན་དུ་སྣང་བ་ལ་ཕྱག་འཚལ་ལོ། །བྱང་ཆུབ་སེམས་
དཔའ་རྒྱལ་བའི་རྒྱལ་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་འཇམ་པའི་དབྱངས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་འབར་ལ་ཕྱག་འཚལ་ལོ། །བྱང་ཆུབ་སེམས་དཔའ་མཚན་གྱི་འོད་ལ་ཕྱག་འཚལ་ལོ། །
བྱང་ཆུབ་སེམས་དཔའ་རྒྱ་མཚོའི་ཟླ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྒྱ་མཚོའི་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་དཔའ་རྒྱལ་བའི་ཟླ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་དང་བའི་ཤེས་རབ་ལ་ཕྱག་
འཚལ་ལོ། །བྱང་ཆུབ་སེམས་དཔའ་འོད་འདས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཟླ་བའི་ཡོན་ཏན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཉི་མའི་འོད་ལ་ཕྱག་འཚལ་ལོ། །བྱང་ཆུབ་སེམས་དཔའ་རྡོ་རྗེ་ལ་
ཕྱག་འཚལ་ལོ། །བྱང་ཆུབ་སེམས་དཔའ་འབར་བའི་རྒྱལ་མཚན་ལ་ཕྱག་འཚལ་ལོ། །བྱང་ཆུབ་སེམས་དཔའ་ཡོན་ཏན་བླ་མ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྣང་བའི་སྙིང་པོ་ལ་ཕྱག་འཚལ་ལོ། །བྱང་ཆུབ་སེམས་
དཔའ་རྒྱ་མཚོའི་རྒྱལ་བ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྤྱོད་ཡུལ་དམིགས་ལ་ཕྱག་འཚལ་ལོ། །བྱང་ཆུབ་སེམས་དཔའ་ཤེས་རབ་སྣང་ལ་ཕྱག་འཚལ་ལོ། །བྱང་ཆུབ་སེམས་དཔའ་བསོད་ནམས་སྣང་ལ་ཕྱག་འཚལ་ལོ། །
<pb id="62.296b"/>
བྱང་ཆུབ་སེམས་དཔའ་མངོན་དུ་རྟོགས་ལ་ཕྱག་འཚལ་ལོ། །བྱང་ཆུབ་སེམས་དཔའ་གསང་བ་སྟོན་ལ་ཕྱག་འཚལ་ལོ། །བྱང་ཆུབ་སེམས་དཔའ་རབ་ཏུ་སྦྱིན་ལ་ཕྱག་འཚལ་ལོ། །བྱང་ཆུབ་སེམས་དཔའ་གཟུགས་ཀྱི་སྟོབས་ལ་ཕྱག་འཚལ་ལོ། །
བྱང་ཆུབ་སེམས་དཔའ་ཁ་ལོ་སྒྱུར་ལ་ཕྱག་འཚལ་ལོ། །བྱང་ཆུབ་སེམས་དཔའ་གསང་བའི་སྐུ་ལ་ཕྱག་འཚལ་ལོ། །བྱང་ཆུབ་སེམས་དཔའ་གཅིག་ལ་ཕྱག་འཚལ་ལོ། །བྱང་ཆུབ་སེམས་དཔའ་བཅུ་ལ་ཕྱག་འཚལ་ལོ། །བྱང་
ཆུབ་སེམས་དཔའ་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་སྟོང་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ལ་ཕྱག་འཚལ་ལོ།  །བྱང་ཆུབ་སེམས་དཔའ་ཁྲི་ཁྲག་བརྒྱ་ལ་ཕྱག་འཚལ་ལོ། །བྱང་
ཆུབ་སེམས་དཔའ་ཁྲི་ཁྲག་ཉིས་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་གསུམ་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་བཞི་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་ལྔ་བརྒྱ་ལ་ཕྱག་
འཚལ་ལོ། །བྱང་ཆུབ་སེམས་དཔའ་ཁྲི་ཕྲག་དྲུག་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་བདུན་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་བརྒྱད་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་
ཁྲི་ཕྲག་དགུ་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲི་ཕྲག་སྟོང་གི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕྱག་འཚལ་ལོ། །བྱང་ཆུབ་སེམས་དཔའ་དེ་རྣམས་ལ་ཕྱག་འཚལ་ན་བསྐལ་པ་དཔག་ཏུ་མེད་པ་ཚུན་
ཆད་ཀྱི་འཁོར་བའི་སྡིག་ལྕི་བ་ཡང་བསལ་བར་འགྱུར་རོ། །བྱང་ཆུབ་སེམས་དཔའ་སེམས་དཔའ་ཆེན་པོ་འབུམ་ཕྲག་གཅིག་ལ་ཕྱག་འཚལ་ལོ། །བྱང་ཆུབ་སེམས་དཔའ་འབུམ་ཕྲག་བཅུ་ལ་ཕྱག་འཚལ་ལོ། །བྱང་
ཆུབ་སེམས་དཔའ་འབུམ་ཕྲག་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་འབུམ་ཕྲག་སྟོང་ལ་ཕྱག་འཚལ་ལོ། །བྱང་ཆུབ་སེམས་དཔའ་འབུམ་ཕྲག་ཁྲི་ལ་ཕྱག་འཚལ་ལོ། །བྱང་ཆུབ་སེམས་དཔའ་
<pb id="62.297a"/>
འབུམ་ཕྲག་འབུམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་རྣམས་ལ་ཕྱག་འཚལ་ན་བསྐལ་པ་དཔག་ཏུ་མེད་པ་ཚུན་ཆད་ཀྱི་འཁོར་བའི་སྡིག་ལྕི་བ་ཡང་འབྱང་བར་འགྱུར་རོ། །བྱང་ཆུབ་
སེམས་དཔའ་སེམས་དཔའ་ཆེན་པོ་ཁྲག་ཁྲིག་ཕྲག་གཅིག་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲག་ཁྲིག་ཕྲག་བཅུ་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲག་ཁྲིག་ཕྲག་བརྒྱ་ལ་ཕྱག་འཚལ་ལོ། །བྱང་ཆུབ་སེམས་དཔའ་
ཁྲག་ཁྲིག་ཕྲག་སྟོང་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲག་ཁྲིག་ཕྲག་ཁྲི་ལ་ཕྱག་འཚལ་ལོ། །བྱང་ཆུབ་སེམས་དཔའ་ཁྲག་ཁྲིག་ཕྲག་འབུམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་རྣམས་ལ་
ཕྱག་འཚལ་ན། བསྐལ་པ་དཔག་ཏུ་མེད་པ་ཚུན་ཆད་ཀྱི་འཁོར་བའི་སྡིག་ལྕི་བ་ཡང་བསལ་བར་འགྱུར་རོ། །བྱང་ཆུབ་སེམས་དཔའ་སེམས་དཔའ་ཆེན་པོ་གང་གཱ་གཅིག་གི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་
དཔའ་གང་གཱ་གཉིས་ཀྱི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་གསུམ་གྱི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་བཞིའི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་ལྔའི་
བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་དྲུག་གི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་བདུན་གྱི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་བརྒྱད་ཀྱི་བྱེ་མ་སྙེད་ལ་ཕྱག་འཚལ་
ལོ། །བྱང་ཆུབ་སེམས་དཔའ་གང་གཱ་དགུའི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་བཅུའི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་བརྒྱའི་བྱེ་མ་སྙེད་ལ་ཕྱག་འཚལ་ལོ། །བྱང་
ཆུབ་སེམས་དཔའ་གང་གཱ་སྟོང་གི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་ཁྲིའི་བྱེ་མ་སྙེད་ལ་ཕྱག་འཚལ་ལོ། །བྱང་ཆུབ་སེམས་དཔའ་གང་གཱ་འབུམ་ཕྲག་བརྗོད་ཀྱིས་མི་ལང་བའི་བྱང་ཆུབ་སེམས་དཔའ་སེམས་
<pb id="62.297b"/>
དཔའ་ཆེན་པོ་རྣམས་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ན་བསྐལ་པ་དཔག་ཏུ་མེད་པ་ཚུན་ཆད་ཀྱི་འཁོར་བའི་སྡིག་ལྕི་བ་ཡང་དག་པར་བསལ་བར་འགྱུར་རོ། །གང་ཟག་ལ་ལས་འཕགས་པ་བྱང་ཆུབ་སེམས་དཔའ་
སེམས་དཔའ་ཆེན་པོ་དེ་རྣམས་ཀྱི་མཚན་ཐོས་ན། མི་དེ་བསྐལ་པ་འབུམ་ཕྲག་བཞི་བཅུའི་བར་དུ་སེམས་ཅན་དམྱལ་བའི་སྡུག་བསྔལ་དུ་མི་ལྟུང་ཞིང་། ཁམས་གསུམ་གྱི་འཁོར་བ་ལ་མ་གཏོགས་ཏེ། རྟག་ཏུ་རྣམ་པར་ཐར་པའི་
རྒྱལ་པོའི་ཁམས་སུ་གཏོགས་པར་འགྱུར་རོ། །མཐའ་འཁོབ་ཡུལ་དུ་ཡོངས་མི་སྐྱེ། །དགེ་མེད་ཡུལ་དུའང་དེ་བཞིན་ཏེ། །ལུས་ངན་ལེན་པར་མི་འགྱུར་ཞིང་། །ལོག་པར་ལྟ་བར་མི་སྐྱེའོ། །མ་རབས་རིགས་སུ་མི་སྐྱེ་སྟེ། །
མུ་སྟེགས་ཅན་དུའང་མི་སྐྱེ་ཞིང་། །ལུས་ཀྱི་ཡན་ལག་ཀུན་དང་ལྡན། །དམ་པའི་ཆོས་ནི་རྟག་ཏུ་ཐོས། །དཀའ་ཐུབ་སྡོམ་པ་མ་བླངས་ཀྱང་། །འདི་དག་རྟག་ཏུ་ལྡན་འགྱུར་ཏེ། །ཐེག་པ་ཆེན་པོའི་སྤྱོད་ལམ་མཛེས། །རྟག་པར་
སངས་རྒྱས་བདག་ཉིད་མཐོང་། །དེ་ཕྱིར་གུས་པར་ཕྱག་འཚལ་ཏེ། །བཅོམ་ལྡན་ཆོས་ལ་བདེ་བར་གནས། །མ་འོངས་དུས་ན་སངས་རྒྱས་འགྲུབ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་རྣམས་ཀྱི་མཚན་བསྒྲགས་པ་
ན་རིགས་ཀྱི་བུ་དང་། རིགས་ཀྱི་བུ་མོ་འབུམ་ཕྲག་བརྒྱད་བཅུ་རྩ་བརྒྱད་ཀྱིས་ལན་ཅིག་ཕྱིར་འོང་བའི་འབྲས་བུ་ཐོབ་པར་གྱུར་ཏོ། །ལྷ་དང་མི་འབུམ་ཕྲག་བཞི་བཅུ་རྩ་དགུས་ཕྱིར་མི་འོང་བའི་འབྲས་བུ་ཐོབ་བོ། །སེམས་སྟོར་བའི་དགེ་སློང་འབུམ་
ཕྲག་བདུན་བཅུ་རྩ་བརྒྱད་ཀྱིས་སེམས་ཀྱི་བདག་ཉིད་སླར་རྙེད་དེ་དགྲ་བཅོམ་པའི་འབྲས་བུ་ཐོབ་བོ། །བྱང་ཆུབ་སེམས་དཔའ་འབུམ་ཕྲག་བཅུས་གཟུངས་ཆེན་པོ་རྙེད་ནས་མ་འོངས་པའི་དུས་ན་བྱང་ཆུབ་ཀྱི་སྙིང་པོར་མངོན་པར་འཚང་རྒྱའོ། །
དེ་ནས་བཅོམ་ལྡན་འདས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སེང་གེ་སྒྲས་འདི་སྐད་ཅེས་གསོལ་ཏོ། །བཅོམ་ལྡན་འདས་བཅོམ་ལྡན་འདས་ཀྱིས་བཀའ་སྩལ་པ་ལྟར་ན་ཐེག་པ་ཡང་གཅིག་ཏུ་བས་ཏེ་གཉིས་དང་གསུམ་དུ་མ་མཆིསོ། །
<pb id="62.298a"/>
རྟོགས་པ་ཆེན་པོ་ཡོངས་སུ་རྒྱས་པའི་འགྱོད་ཚངས་ཀྱི་མདོ་འདི་ནི་སངས་རྒྱས་བཅོམ་ལྡན་འདས་ཐམས་ཅད་ཀྱི་ཡུམ། །བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་ནི་ལམ་ཆེན་པོའོ། །རྣལ་འབྱོར་པ་
ཐམས་ཅད་ཀྱི་ནི་མིག །ལྟ་བ་ལོག་པ་ཐམས་ཅད་ཀྱི་ནི་སྡུད་པ། སེམས་ཉམས་པ་རྣམས་ཀྱི་ནི་སྐྱོང་བ། ངན་འགྲོ་གསུམ་གྱི་སྒོ་ནི་གཅོད་པ། བླ་ན་མེད་པ་བྱང་ཆུབ་པའི་སྒོ་ནི་འབྱེད་པ། ཉན་ཐོས་རྣམས་ནི་རིམ་གྱིས་ཐེག་པ་ཆེན་པོ་ལ་
གཞོལ་བར་འགྱུར་བ་ལགས་ཏེ། ད་བདག་གིས་ཀྱང་གཟུངས་སྔགས་ཆེན་པོ་འདི་གཟུང་ཞིང་བསྐྱབ་པར་བགྱིའོ། །གང་ཟག་ལ་ལས་ཚུལ་ཁྲིམས་ཀྱི་སྡོམ་པ་དང་། མདོ་སྡེ་འདི་ལ་སྒོམ་ཞིང་ཀློག་པར་བྱེད་ན་དེ་ལ་ཡང་དེ་བཞིན་དུ་བསྲུང་ཞིང་
བསྐྱབ་པར་བགྱིའོ། །གང་ལ་ལ་ཞིག་མདོ་སྡེ་འདི་ལ་མཆོད་ཅིང་རིམ་གྲོར་བྱེད་པ་དང་། ཞག་བདུན་གྱི་བར་དུ་སྤྱོད་ཅིང་སྒོམ་པར་བྱེད་པ་ལ། བདུད་སྡིག་ཏོ་ཅན་དཀྲུག་པའི་སྐབས་ཚོལ་བ་མཆིས་ན་ཡང་། བདུད་དེས་ཀྱང་འཁྲུག་པའི་སྐབས་
མི་རྙེད་པར་བགྱིའོ། །བཅོམ་ལྡན་འདས་བདག་གིས་མདོ་སྡེ་འདི་ཡུན་དུ་གནས་པ་དང་། བྱང་ཆུབ་ཀྱི་ངོ་བོ་ཉིད་མཐར་ཐུག་པའི་བར་དུ་ཡང་བསྐྱབ་པར་བགྱིའོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་མདོ་སྡེ་འདི་སྲུང་
བ་ནི་དཀོན་མཆོག་གསུམ་སྲུང་བ་ཡིན་ནོ། །ཡང་ངའི་བསྟན་པ་ཡང་སྲུང་བ་ཡིན་ནོ། །དེ་ནས་བྱང་ཆུབ་སེམས་དཔའ་སེང་གེའི་སྒྲས་བཅོམ་ལྡན་འདས་ཀྱི་སྤྱན་སྔར་གཟུངས་སྔགས་སྨྲས་པ། ན་མོ་བུད་དྷཱ་ཡ། ན་མོ་དྷརྨཱ་ཡ། ན་མཿསང་གྷཱ་
ཡ། ཨ་དན་ཏེ། དྷ་ར་ནི། ཏད་ཡ་ཐཱ། ཨ་ཀ་ཤ་ནི། སྭ་བྷཱ་བ། སརྦ་དྷརྨཱ་ནི་ས་སྭ་བྷཱ་བ། ཨི་ཤ་མད། པི་བ་ཤ་ན། བི་མ་ལ་སུ་པ་རི། དྷརྨ་ཨ་ཏི་ཀན། པ་ལ་ནིཤྩ། ཡ་ཐ་མ་ལེ། ཙཱ་ལེ་ཙཱ་ལེ། ཧུ་ལུ་ཧུ་ལུ། 
བཱི་ཤཱ་དེ་མནྟྲ། མན་ཏྲ་མན་ཏྲས་སྭཱ་ཧཱ། དུས་གཅིག་ལ་ལན་བརྒྱ་རྩ་བརྒྱད་བཟླས་ཤིང་ལན་བདུན་བསྐོར་བ་དང་། དེ་བཞིན་དུ་ཞག་བདུན་གྱི་བར་དུ་མདོ་སྡེ་གཞན་ལ་མི་བསམ་པར་རྟོགས་པ་ཆེན་པོ་ཡོངས་སུ་རྒྱས་པའི་འགྱོད་ཚངས་ཀྱི་
<pb id="62.298b"/>
མདོ་སྡེ་འདི་ལ་སེམས་རྩེ་གཅིག་ཏུ་བྱའི་གཞན་དུ་མི་གཡེང་བར་བྱའོ། །གཟུངས་སྔགས་འདི་སངས་རྒྱས་འབུམ་ཕྲག་བརྒྱད་བརྒྱས་གསུངས་ཏེ། བདག་གིས་ཀྱང་བཤད་དོ། །གལ་ཏེ་ལ་ལས་གཟུངས་འདི་ལ་སྐུར་ཅིང་དམད་པར་
བགྱིད་ན་སངས་རྒྱས་དེ་སྙེད་ལ་སྐུར་ཅིང་དམད་པ་ལགས་སོ། །གཟུངས་སྔགས་འདི་ལ་སྐུར་བའི་གང་ཟག་ནི་ཚེ་རབས་སུ་ཡང་བསྒྲུབས་པའི་འབྲས་བུ་མི་འགྲུབ་པར་འགྱུར་ཏེ། ཁམས་གསུམ་ལས་ཀྱང་མི་འདའོ། །དེ་ཅིའི་སླད་དུ
གཟུངས་སྔགས་འདི་ནི་སེམས་སྟོར་བ་ལས་སླར་རྙེད་པར་འགྱུར་བ་དང་། གཟུངས་སྔགས་འདི་ལན་ཅིག་ཙམ་ཐོས་པ་འམ། ཐོས་ནས་ཡི་གེར་འདྲི་ཞིང་ཤ་དང་། ཆང་བཅད་དེ། ཟ་གཅིག་པར་བགྱིད་ཅིང་། ཁྲིམས་བསྲུང་པ
བ་དང་། བག་མ་མཆིས་པའི་རྩེད་མོ་གཡེལ་བ་མི་བགྱིད་པ་དང་། འདུ་འཛིའི་ནང་དུ་མི་འཇུག་པ་དང་། རྟག་ཏུ་བྱམས་པ་ལ་སྒོམ་ཞིང་། བསམ་གཏན་ལ་དམ་པར་ལྟ་བའི་གང་ཟག་དེ་ནི་བསྐལ་པ་དཔག་ཏུ་མ་མཆིས་པ་ནས་
སོགས་སོགས་པའི་སྒྲིབ་པ་གསུམ་དང་། སྡིག་ལྕི་བ་ལ་སོགས་པ་ཡང་གཟུངས་སྔགས་འདི་ཐོས་ཏེ། སེམས་ཐག་པ་ནས་ཟློས་ཤིང་འཛིན་པ་དང་། ཉིན་གཅིག་བཞིན་ཀློག་ཅིང་ཁ་ཏོན་བགྱིད་པ་དང་། ཡི་དམ་དུ་མི་བརྗེད་པར་བགྱིད་
ན་གང་ཟག་དེ་མངོན་པར་བྱང་ཆུབ་པའི་བར་དུ་ངན་སོང་དུ་མི་ལྟུང་ངོ་། །དེ་ནས་ཡང་བཅོམ་ལྡན་འདས་ཀྱིས་བྱང་ཆུབ་སེམས་དཔའ་སེང་གེའི་སྒྲ་ལ་བཀའ་སྩལ་པ། ཁྱོད་དཀོན་མཆོག་གསུམ་སྐྱོང་བ་དང་། སྐྱེ་བོ་མང་པོ་ལ་ཕན་པར་
སེམས་ཤིང་། སྲིད་པ་གསུམ་ལས་བསྒྲལ་ཞིང་། གདོན་པ་དང་། སློབ་པ་གྲངས་མེད་པ་ལ་ཕན་པ་ཆེན་པོ་བྱེད་པ་དང་། ལོག་པར་ལྟ་བ་ཐམས་ཅད་བཟློག་པའི་ཕྱིར་གཟུངས་སྔགས་ཕྱེ་ཞིང་བསྟན་པ་ལེགས་སོ་
ལེགས་སོ། །རིགས་ཀྱི་བུ་ཁྱོད་ཀྱི་མིང་དང་། གཟུངས་སྔགས་ཀྱི་སྒྲ་འདི་སེམས་ཅན་ལ་ལས་ཐོས་ནས་མོས་པ་དང་གུས་པ་བསྐྱེད་དེ་མ་སྐུར་པའི་མི་དེ་ནི་ཚེ་འདི་ལ་ཡང་བདེ་བ་ནས་ཤི་འཕོས་ནས་ཀྱང་། རྟག་ཏུ་སངས་རྒྱས་
<pb id="62.299a"/>
མཐོང་ཞིང་ང་ཡང་མཐོང་ལ། ཁྱོད་དང་བྱང་ཆུབ་སེམས་དཔའ་གཞན་ཡང་མཐོང་བར་འགྱུར་རོ། །དེ་ཐམས་ཅད་ཀྱི་དེ་བཞིན་གཤེགས་པའི་སྙིང་པོ་སོ་སོ་རང་གིས་རིག་པ་མངོན་པར་འཚང་རྒྱ་བ་ཐེ་ཙོམ་མི་ཟ་བར་འགྱུར་རོ། །ཀུན་
ནས་ཉོན་མོངས་པ་ཐམས་ཅད་སྤངས་ཤིང་། དགེ་བ་ཐམས་ཅད་ཀྱིས་དེ་བཞིན་གཤེགས་པའི་ལམ་བསྒྲུབ་པ་ནི་ཀུན་ཀྱང་མོས་པ་དང་། དད་པའི་དབང་གིས་སོ། །ང་འདས་པའི་ཕྱི་ན་རིགས་ཀྱི་བུ་དང་། རིགས་ཀྱི་བུ་མོ་གང་ལ་ལ་ཞིག་གིས་
ཉིན་གཅིག་གམ། མཚན་གཅིག་གམ། དུས་གཅིག་གམ། སྐད་ཅིག་ལ་ཕྱོགས་བཅུ་ན་དུས་གསུམ་དུ་གཤེགས་པའི་སངས་རྒྱས་དང་། གསུང་རབ་མདོ་སྡེ་བཅུ་གཉིས་དང་། བྱང་ཆུབ་སེམས་དཔའ་རྣམས་ལ་ཕྱག་འཚལ་ནུས་ཤིང་
ཐེག་པ་ཆེན་པོ་ཚུལ་བཞིན་དུ་ཡིད་ལ་བྱེད་པ་དང་། དོན་དམ་པའི་བདེན་པ་ཇི་བཞིན་པར་ཡིད་ལ་བྱེད་པའི་གང་ཟག་དེ་ནི་ཐང་ཅིག་ཡུད་ཙམ་ཅིག་གིས་མི་དགེ་བ་བཅུ་དང་། མཚམས་མེད་པ་ལྔ་དང་། མཉམ་པ་ཉིད་ལ་སྐུར་བ་དང་། ཀུན་ནས་ཉོན་
མོངས་པའི་ལས་ཐམས་ཅད་ཀུན་མ་ལུས་པར་བྱང་བར་འགྱུར་རོ། །ཡང་དགེ་སློང་ཕ་འམ། དགེ་སློང་མ་འམ། བྱང་ཆུབ་སེམས་དཔའ་འམ། དགེ་ཚུལ་ཕ་འམ། དགེ་ཚུལ་མས་ངོ་བོ་ཉིད་ཀྱི་སེམས་སྟོར་བས་རང་གི་རྩ་བ་བཞི་གཞིག་པ་དང་། 
སྡོམ་པ་བརྒྱད་ཉམས་པ་དང་། ལྕི་བ་དྲུག་དང་། མི་དགེ་བ་བཅུ་དང་། མཚམས་མེད་པ་ལྔ་བྱས་པ་དང་། མཉམ་པ་ཉིད་ལ་སྐུར་བ་ཡང་ཕྱོགས་བཅུ་དུས་གསུམ་དུ་གཤེགས་པའི་སངས་རྒྱས་བཅོམ་ལྡན་འདས་རྣམས་ཀྱི་མཚན་ལ་མོས་པ་བསྐྱེད་དེ་
ཕྱག་འཚལ་ན་དེ་ལྟ་བུའི་ལས་མི་དགེ་བ་ཀུན་མ་ལུས་པར་འབྱང་བར་འགྱུར་རོ། །དེ་སྐད་ཅེས་བཀའ་སྩལ་མ་ཐག་ཏུ་དེ་ནས་སངས་རྒྱས་འོད་ངེས་པ་ཞེས་བྱ་བ་དེའི་ཚེ་རྒྱལ་བུ་དགེ་མཐོང་དང་མི་སུམ་སྟོང་པོ་རྣམས་བློ་བུར་དུ་སྐད་ཅིག་དུས་དེར་ལྷགས་ནས་
བཅོམ་ལྡན་འདས་ཀྱི་ཞབས་ལ་སྤྱི་བོས་གཏུགས་ཏེ། ཕྱག་འཚལ་ནས་མགྲིན་གཅིག་ཏུ་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཅག་ལ་སོགས་པས་བསྐལ་པ་དཔག་ཏུ་མ་མཆིས་པ་ནས་མི་
<pb id="62.299b"/>
དགེ་བ་བཅུའི་ལས་བགྱིས་ཤིང་བསགས་པ་ནི་བརྗོད་ཀྱིས་ཀྱང་མི་རྫོགས་ཏེ། ལ་ལས་ནི་མི་དགེ་བ་བཅུ་བགྱིས། ལ་ལས་ནི་མཚམས་མ་མཆིས་པ་ལྔ་བགྱིས། ལ་ལས་ནི་མཉམ་པ་ཉིད་ཀྱི་ཆོས་ལ་སྐུར་པ་ལ་སོགས་པ་བསམ་གྱིས་
མི་ཁྱབ་བརྗོད་ཀྱིས་མི་ལང་བའི་སྡིག་བགྱིས་པ་དེ་དག་དུས་གསུམ་གྱི་དེ་བཞིན་གཤེགས་པ་རྣམས་དང་། གསུང་རབ་ཡན་ལག་བཅུ་གཉིས་ཀྱི་མདོ་སྡེ་ལ་བརྟེན་ནས། བྱང་ཆུབ་སེམས་དཔའ་མང་པོའི་མདུན་དུ་མཐོལ་ཞིང་བཤགས་པར་འཚལ་
ན་དེ་གནང་བར་གསོལ་ལོ། །དེ་ནས་བཅོམ་ལྡན་འདས་ཀྱིས་བཀའ་སྩལ་པ། འཇིགས་པའི་སེམས་བསྐྱེད་དཀའ་བ་དང་། དགེ་བའི་སེམས་བསྐྱེད་དཀའ་བ་ལས་བསྐྱེད་པ་ནི་ལེགས་སོ་ལེགས་སོ། །ཁྱོད་ཀྱིས་མི་དགེ་བ་བཅུ་བཤགས་
པ་དང་། མཚམས་མེད་པ་ལྔ་བཤགས་པ་དང་། འདོད་ཆེན་ལ་སོགས་པ་བཤགས་ནས་དེ་བཞིན་གཤེགས་པའི་སྙིང་པོ་དེ་མཐོང་བར་འདོད་པ་དེ་ལེགས་ཀྱིས་ཡིད་ལ་སེམས་པ་བཞིན་མཐོལ་ཅིག །དེ་ནས་རྒྱལ་བུ་དགེ་མཐོང་དང་མི་སུམ་
སྟོང་གིས་བཅོམ་ལྡན་འདས་ཀྱི་བྱམས་པའི་གསུང་ཐོས་ནས་ཆོས་གོས་ཚུལ་བཞིན་དུ་བགོས་ནས་ཐལ་མོ་སྦྱར་ཏེ་སྤྱི་བོས་བཏུད་ནས་ཕྲག་པ་གཡས་པ་ཆོས་བཞིན་དུ་ཕྱུང་། པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་
ལ་འདི་སྐད་ཅེས་གསོལ་ཏོ། །བདག་ཅག་ལ་སོགས་པ་ཕྱོགས་བཅུའི་སངས་རྒྱས་བཅོམ་ལྡན་འདས་རྣམས་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཕྱོགས་བཅུའི་ཆོས་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཕྱོགས་
བཅུའི་དགེ་འདུན་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཡང་ཤར་ཕྱོགས་ཀྱི་དེ་བཞིན་གཤེགས་པ་འཁྲུགས་མི་མངའ་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཡང་ལྷོ་ཕྱོགས་ཀྱི་དེ་བཞིན་གཤེགས་པ་རིན་ཆེན་འབྱུང་ལྡན་
ལ་ཕྱག་འཚལ་ཞིང་སྐྱབས་སུ་གསོལ་ལོ། །ཡང་ནུབ་ཕྱོགས་ཀྱི་དེ་བཞིན་གཤེགས་པ་སྣང་བ་མཐའ་ཡས་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཡང་བྱང་ཕྱོགས་ཀྱི་དེ་བཞིན་གཤེགས་པ་གདོན་མི་ཟ་བར་གྲུབ་པ་ལ་
<pb id="62.300a"/>
ཕྱག་འཚལ་ཞིང་སྐྱབས་སུ་གསོལ་ལོ། །ཡང་སྟེང་གི་ཕྱོགས་ཀྱི་དེ་བཞིན་གཤེགས་པ་སྤོས་བརྩེགས་ལ་ཕྱག་འཚལ་ཞིང་སྐྱབས་སུ་གསོལ་ལོ། །ཡང་འོག་གི་ཕྱོགས་ན་དེ་བཞིན་གཤེགས་པ་འབུམ་གཟུགས་ལ་ཕྱག་
འཚལ་ཞིང་སྐྱབས་སུ་གསོལ་ལོ། །ཤར་ཕྱོགས་ན་འཕགས་པ་ཀུན་དུ་བཟང་པོ་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །ལྷོ་ཕྱོགས་ན་འཕགས་པ་འཇིག་རྟེན་གཟུངས་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །ནུབ་ཕྱོགས་
ན་འཕགས་པ་སྤྱན་རས་གཟིགས་དབང་ཕྱུག་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །བྱང་ཕྱོགས་ན་འཕགས་པ་ཟླ་རྒྱས་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །སྟེང་གི་ཕྱོགས་ན་འཕགས་པ་ནམ་མཁའི་སྙིང་པོ་ལ་ཡང་ཕྱག་
འཚལ་ཞིང་སྐྱབས་སུ་གསོལ་ལོ། །འོག་གི་ཕྱོགས་ན་འཕགས་པ་ཡོན་ཏན་བརྟན་པ་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །ཐོག་མའི་སྟོན་པ་བཅོམ་ལྡན་འདས་དེ་བཞིན་གཤེགས་པ་འོད་མི་འགྱུར་བ་ལ་ཡང་ཕྱག་འཚལ་ཞིང་
སྐྱབས་སུ་གསོལ་ལོ། །མ་བྱོན་པའི་དེ་བཞིན་གཤེགས་པའི་སྙིང་པོ་ལ་ཡང་ཕྱག་འཚལ་ཞིང་སྐྱབསུ་གསོལ་ལོ། །འཇིག་རྟེན་གྱི་ཁམས་གཞན་ན་སྤྲུལ་པའི་སྐུ་སངས་རྒྱས་བཅོམ་ལྡན་འདས་རྣམས་ལ་ཕྱག་འཚལ་ཞིང་སྐྱབསུ་གསོལ་
ལོ། །ད་ལྟར་བདག་གི་སྟོན་པ་བཅོམ་ལྡན་འདས་ཤཱཀྱ་ཐུབ་པ་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །བཅོམ་ལྡན་འདས་དྲི་མ་མེད་པར་གྲགས་པ་དང་། འཇམ་དཔལ་གཞོན་ནུར་གྱུར་པ་ལ་ཡང་ཕྱག་འཚལ་ཞིང་
སྐྱབས་སུ་གསོལ་ལོ། །ཀུན་དགའ་བོ་དང་འོད་སྲུང་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །འཕགས་པའི་ལམ་བཞིས་མངོན་དུ་བྱུང་བ་རྣམས་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །སེམས་བསྐྱེད་པ་དང་པོ་པ་
རྣམས་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །མཛོད་ཆེན་པོ་གསུང་རབས་མདོ་སྡེ་བཅུ་གཉིས་དང་། ཡང་དག་པ་མཉམ་པ་ཉིད་ཀྱི་མདོ་སྡེ་ལ་ཡང་ཕྱག་འཚལ་ཞིང་སྐྱབས་སུ་གསོལོ། །ཆོས་ཀྱི་མདོ་སྡེ་གཞན་ཇི་སྙེད་
<pb id="62.300b"/>
བཞུགས་པ་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །སྐུ་གདུང་བརྒྱད་དུ་བགོས་པའི་གཟུགས་རྣམས་ལ་ཡང་ཕྱག་འཚལ་ཞིང་སྐྱབས་སུ་གསོལ་ལོ། །ད་ལྟར་བཞུགས་པའི་སངས་རྒྱས་རྣམས་ཀྱི་ཆོས་ཀྱི་དོན་ལ་ཡང་ཕྱག་
འཚལ་ཞིང་སྐྱབས་སུ་གསོལ་ལོ། །ཕྱོགས་བཞིའི་རྒྱལ་པོ་ཆེན་པོ་བཞི་དང་། སུམ་བཅུ་རྩ་གསུམ་གནམ་གྱི་ལྷ་དང་། བརྒྱ་བྱིན་དང་། ཚངས་པ་དང་། བར་སྣང་གི་ལྷ་དང་། གནམ་གྱི་སྟེང་དང་། སའི་སྟེང་དང་། སའི་འོག་དང་། 
རིའི་ལྷ་དང་། ཚལ་གྱི་ལྷ་དང་། ཤིང་དྲུང་གི་ལྷ་དང་། རིག་སྔགས་འཆང་བ་དང་། རྫུ་འཕྲུལ་གྱི་རྐང་པ་དང་ལྡན་པ་རྣམས་དང་། ལྷའི་མིག་དང་ལྡན་པ་དང་། ལྷའི་རྣ་བ་དང་ལྡན་པ་དེ་དག་ཐམས་ཅད་ཀྱིས་གཟིགས་ཤིང་གསོན་ཏེ་ཀུན་གྱིས་
དབང་མཛད་པར་གསོལ་ལོ། །བདག་ཅག་ལ་སོགས་པ་སེམས་ཅན་ཐམས་ཅད་ལ་མ་མཐོལ་མ་བཤགས་པ་ཞིག་མཆིས་ན་ཡང་སྡིག་པ་ཐམས་ཅད་བྱང་བར་གྱུར་ཅིག །བདག་ཅག་ལ་སོགས་པ་སེམས་ཅན་ཐམས་ཅད་འཁོར་བའི་
ཁམས་ཚུན་ཆད་ནས། ད་ལྟར་གྱི་ལུས་ངན་པ་འདི་ཐོབ་པའི་བར་དུ་རྨོངས་ཤིང་བསླད་པའི་སེམས་ཀྱིས་ལོག་པར་མཐོང་བ་དཔག་ཏུ་མ་མཆིས་པས་ལས་དང་ཉོན་མོངས་པ་དང་། མི་དགེ་བའི་ལས་བགྱིས་པ་ནི་བརྗོད་ཀྱིས་མི་རྫོགས་ཏེ་སྡིག་
པ་མང་པོ་ཅི་བགྱིས་པ་རྣམས་བདག་ཉིད་ཀྱིས་མ་ཚོར་མ་རིག་པས་མི་དགེ་བའི་སེམས་རབ་ཏུ་རྒྱས་པའི་དབང་གིས་འཇིག་རྟེན་ཕ་རོལ་མ་མཐོང་ཞིང་། ཚེ་འདི་འབའ་ཞིག་མཐོང་བ་ལ་གནས་ཏེ། ཉོན་མོངས་པའི་བག་ཆགས་ལ་
མོས་པས་དགེ་བའི་རྩ་བ་དང་རིང་དུ་གྱུར་ཅིང་མི་དགེ་བའི་ལས་ཀྱིས་བར་ཆད་དུ་གྱུར་ཅིང་བསྒྲིབས་པ་འམ། སྡིག་པའི་གྲོག་པོ་ལ་བརྟེན་པས་དགེ་སློང་ཕ་དང་། དགེ་སློང་མ་ལ་མི་རིགས་ཤིང་ཚུལ་མ་ལགས་པའི་ལས་བགྱིས་པ་འམ། ཕ་དང་མ་
ལ་མི་རིགས་ཤིང་ཚུལ་མ་ལགས་པའི་ལས་བགྱིས་པ་འམ། ཡང་རང་ཉམས་ཀྱི་དབང་གིས་ཕྱོགས་བཅུའི་དགེ་འདུན་གྱི་ནོར་དང་། ཡོ་བྱད་ལ་སོགས་པ་སྤྱོད་པ་དང་དགེ་འདུན་སྡེ་ལྔ་ལ་ཡང་མི་རིགས་ཤིང་ཚུལ་མ་ལགས་པའི་ལས་བགྱིས་པ་འམ། འཇིག་རྟེན་གྱི་ཀུན་ནས་
<pb id="62.301a"/>
ཉོན་མོངས་པའི་འབྲས་བུ་རྙེད་བཤད་པ་དང་། བྱང་ཆུབ་ཀྱི་དགེ་བའི་རྩ་བའི་སེམས་ཅན་ལ་འང་ངན་དུ་དམད་པ་དང་། ཆོས་ཀྱི་མཁན་པོ་ལ་སྐུར་བ་འམ། དམ་པའི་ཆོས་ནི་ཆོས་མ་ལགས་པར་བཤད་པ་འམ། ཆོས་མ་
ལགས་པ་ནི་ཆོས་ལགས་པར་བཤད་པ་འམ། དེ་བཞིན་གཤེགས་པ་མི་རྟག་ཅེས་བགྱིས་པ་འམ། དམ་པའི་ཆོས་ཀྱང་མི་རྟག་གོ་ཞེས་བགྱིས་པ་འམ། དགེ་འདུན་དཀོན་མཆོག་ཀྱང་མི་རྟག་གོ་ཞེས་བགྱིས་པ་འམ། ཕན་པའི་སྦྱིན་
པ་ལ་མ་དད་པ་འམ། ཆོས་ལོག་པ་ལ་དད་ཅིང་འཛིན་པ་དེ་ལྟ་བུའི་སླད་དུ། ད་འཇིགས་ཤིང་སྐྲག་པ་ནི་དཔག་ཏུ་མ་མཆིས་འཛེམ་ཞིང་གནོང་བ་བསམ་གྱིས་མི་ཁྱབ་སྟེ། དཀོན་མཆོག་གསུམ་ལ་སྐྱབས་སུ་གསོལ་ལོ། །སངས་
རྒྱས་བཅོམ་ལྡན་འདས་རྣམས་ནི་ཐུགས་རྗེ་དང་བྱམས་པའི་སེམས་མངའ་བས་ཀུན་ལ་སྙོམས་པའི་ཡབ་ཡུམ་ལགས། བྱང་ཆུབ་སེམས་དཔའ་རྣམས་ནི་དགེ་བའི་བཤེས་གཉེན་ལགས་ན་བདག་ཅག་ལ་སོགས་པས་བསྐལ་པ་དཔག་ཏུ་མ་
མཆིས་པ་ནས་སྲིད་པ་ན་འཁོར་བའི་ཚེ། སྡིག་ལྕི་བ་བགྱིས་པ་དེ་དག་ཐམས་ཅད་འགྱོད་ཅིང་བཤགས་པས་ཚངས་པ་གནང་བར་གསོལ་ཏེ། སླན་ཆད་ཀྱང་མི་བགྱིད་པར་གྱུར་ཅིག །ཡང་བཅོམ་ལྡན་འདས་བདག་ཅག་ལ་སོགས་པས་
བསྐལ་པ་དཔག་ཏུ་མ་མཆིས་པ་ནས་མཚམས་མ་མཆིས་པ་ལྔ་བགྱིས་པ་ལས་འདས་པ་དང་། མ་བྱོན་པ་དང་། ད་ལྟར་བཞུགས་པའི་སངས་རྒྱས་བཅོམ་ལྡན་འདས་ཀྱི་སྡོམ་པ་དང་། ཚུལ་ཁྲིམས་ཉམས་པ་འམ། འདོད་ཆེན་
པའི་ལས་སྤྱད་པ་འམ། མི་དགེ་བའི་ཚིག་རྩུབ་པོ་སྨྲས་ནས་དགེ་བའི་ཆོས་ལ་སྐུར་བའི་སྡིག་ལྕི་བའི་ལས་བགྱིས་པ་ཡང་སླར་འགྱོད་ཅིང་བཤགས་མ་མྱོང་བ་དང་། ཡིད་ལ་འཛེམ་པ་དང་། ངོ་ཚ་བ་མ་མཆིས་པས་མི་དགེ་བ་བཅུ་དང་། 
མཚམས་མེད་པ་ལྔའི་དངོས་པོ་སྡིག་ལྕི་བ་ལ་སོགས་པ་བགྱིས་པ་འམ། མ་ཐོག་མ་ནས་ཡིད་ལ་འཇིགས་ཤིང་འཛེམ་པ་མ་མཆིས་པས་དེ་ལྟ་བུའི་སྡིག་ལྕི་བ་བགྱིས་བ་བདག་ཉིད་ཀྱིས་ངེས་པར་འཚལ་ཀྱང་། ནོངས་པ་བཅབས་ཤིང་དད་
<pb id="62.301b"/>
པས་བྱིན་པ་བླངས་པ་མཐོལ་ཤིང་བཤགས་མ་མྱོང་བ་འམ། དམ་པའི་ཆོས་ཡུན་རིང་དུ་གནས་པར་བགྱི་ཞིང་། རིམ་གྲོར་མཆོད་པའི་བསམ་པ་མ་མཆིས་ཏེ། དེ་ལ་མི་སྙན་པར་དམད་ཅིང་ཡང་ལང་པར་བལྟས་པ་འམ། ངག་གི་སྒོ་ནས་
ཀུན་ནས་ཉོན་མོངས་པའི་ཉེས་པ་མང་པོ་བགྱིས་པ་འམ། ཡང་འདི་སྐད་ཅེས་ཀྱང་སྨྲས་ཏེ། སངས་རྒྱས་དང་། ཆོས་དང་དགེ་འདུན་གསུམ་མ་མཆིས། ཤེས་གྱིས་པ་ལ་སོགས་པ་མི་དགེ་བ་བཅུ་དང་། མཚམས་མེད་པ་ལྔའི་སྡིག་ལྕི་བ་དེ་
ལྟ་བུ་བགྱིས་པའི་སླད་དུ། ད་འཇིགས་ཤིང་སྐྲག་པ་ནི་དཔག་ཏུ་མ་མཆིས། འཛེམ་ཞིང་གནོང་བ་ནི་བསམ་གྱིས་མི་ཁྱབ་སྟེ། དཀོན་མཆོག་གསུམ་ལ་སྐྱབས་སུ་གསོལ་ལོ། །སངས་རྒྱས་བཅོམ་ལྡན་འདས་རྣམས་ནི་ཀུན་ལ་སྙོམས་པའི་
ཡབ་ཡུམ་ལགས། བྱང་ཆུབ་སེམས་དཔའ་རྣམས་ནི་དགེ་བའི་བཤེས་གཉེན་ལགས་པས་ན་བདག་ལ་སོགས་པས་འགྱོད་ཅིང་མཐོལ་བཤགས་པས་ཚངས་པ་གནང་བར་གསོལ་ཏེ། བསྐལ་པ་དཔག་ཏུ་མ་མཆིས་པ་ནས་སྲིད་པ་ན་
འཁོར་བའི་ཚེ་སྡིག་ལྕི་བ་བགྱིས་པ་རྣམས་བསལ་ཅིང་སླན་ཆད་མི་བགྱིད་པར་གྱུར་ཅིག །ཡང་བཅོམ་ལྡན་འདས་བདག་ཅག་ལ་སོགས་པས་བསྐལ་པ་དཔག་ཏུ་མ་མཆིས་པ་ནས་ལོག་པར་མཐོང་བས་ལྕི་བ་བཞི་ནི་སྦོམ་པོར་བཤད། སྦོམ་པོ་ནི་
ལྕི་བ་བཞིར་བཤད་པ་འམ། ཞིག་པ་ནི་མ་ཞིག་པར་བཤད། མ་ཞིག་པ་ནི་ཞིག་པར་བཤད་པ་འམ། ལྕི་བ་ནི་ཡང་བར་བཤད། ཡང་བ་ནི་ལྕི་བར་བཤད་པ་འམ། གཙང་བ་ནི་མི་གཙང་བར་མཐོང་། མི་གཙང་བ་ནི་གཙང་བར་མཐོང་བ་ལ་
སོགས་པ་ལོག་པར་མཐོང་བ་འམ། འཇིག་རྟེན་གྱི་གཙུག་ལག་ནི་བཤད་ཅིང་བསྟོད། སངས་རྒྱས་བསྟན་པ་ལ་ནི་གུས་པར་མ་བགྱིས་ཤིང་མི་དགེ་བའི་དོན་རྣམས་ལ་གཞུང་བཟུང་ཞིང་བསལ་བ་དང་། མ་བརྟགས་པ་རྣམ་བརྒྱད་
འཆང་བ་འམ། དེ་བཞིན་གཤེགས་པའི་བཀའ་ཡང་དག་པ་ནི་བདུད་ཀྱི་ཚིག་ཅེས་བགྱིས། བདུད་ཀྱི་ཚིག་ཡང་དག་པ་ནི་དེ་བཞིན་གཤེགས་པའི་བཀའ་ཞེས་བགྱིས་པ་འམ། བར་འགའ་ནི་མུ་སྟེགས་ཀྱི་སྟོན་པ་དྲུག་གིས་རྣམ་
<pb id="62.302a"/>
པར་བཤད་པ་ལ་མོས་ཤིང་བཟུང་བ་འམ། དེ་བཞིན་གཤེགས་པ་ཡོངས་སུ་མྱ་ངན་ལས་འདས་པར་བཞུགས་ཏེ། དཀོན་མཆོག་གསུམ་ལ་རྟག་པ་མ་མཆིས་སྙམ། སེམས་ལ་འཁྲུལ་པ་བྱུང་བ་ལ་སོགས་པ་ལྟ་
བ་ལོག་པ་བསམ་གྱིས་མི་ཁྱབ་སྟེ། དེ་ལྟ་བས་ན་ད་འཇིགས་ཤིང་དོགས་པ་དང་འཛེམ་ཞིང་གནོང་བ་ཡང་བསམ་གྱིས་མི་ཁྱབ་སྟེ། དཀོན་མཆོག་གསུམ་ལ་སྐྱབས་སུ་གསོལ་ལོ། །སངས་རྒྱས་བཅོམ་ལྡན་འདས་རྣམས་ནི་ཀུན་ལ་སྙོམས་པའི་ཡབ་
ཡུམ་ལགས། བྱང་ཆུབ་སེམས་དཔའ་རྣམས་ནི་དགེ་བའི་བཤེས་གཉེན་ལགས་ཏེ། བདག་ཅག་ལ་སོགས་པས་འགྱོད་ཅིང་འཐོལ་བཤགས་པས་ཚངས་པར་གནང་བར་གསོལ་ཏེ་སླན་ཆད་ཀྱང་མི་བགྱིད་པར་གྱུར་ཅིག །བཅོམ་ལྡན་འདས་
ཀྱིས་བཀའ་སྩལ་པ་ལས་གལ་ཏེ་རྩ་བ་བཞི་འམ། མཚམས་མེད་པ་ལྔ་འམ། ཡང་དག་པའི་ཆོས་ལ་སྐུར་པ་བཏབ་པ་མ་མཐོལ་མ་བཤགས་ན་ངེས་པར་སེམས་ཅན་དམྱལ་བར་ལྟུང་སྟེ། དེ་བཞིན་གཤེགས་པ་རྣམས་དང་། 
བྱང་ཆུབ་སེམས་དཔའ་རྣམས་དང་། ཉན་ཐོས་རྣམས་དང་། རང་རྒྱལ་བ་རྣམས་ཀྱིས་ཀྱང་དེ་ལ་སྐྱབས་མཛད་པར་མི་སྤྱོད་དོ། །དགེ་འདུན་དང་། ཕ་མ་དང་། ལྷ་རྣམས་དང་། འཇིག་རྟེན་གྱི་མིས་ཀྱང་དེ་ལ་སྐྱབས་བྱེད་མི་ནུས་སོ་ཞེས་
ཐོས་པས་ན་དེའི་ཕྱིར་དགོས་པ་དང་། འཛེམ་ཞིང་གནོང་བ་ཡང་བསམ་གྱིས་མི་ཁྱབ་སྟེ། དཀོན་མཆོག་གསུམ་ལ་སྐྱབས་སུ་གསོལ་ལོ། །འདས་པའི་སངས་རྒྱས་རིན་ཆེན་མང་དང་། མ་གཤེགས་པའི་སངས་རྒྱས་སྟོང་དང་། 
ད་ལྟར་སྤྲུལ་པའི་ཤཱཀྱ་ཐུབ་པ་རྣམས་དང་། སངས་རྒྱས་བཅོམ་ལྡན་འདས་ཐམས་ཅད་ནི་ཐུགས་རྗེ་དང་། བྱམས་པའི་མངའ་བདག་སྟེ། ཀུན་ལ་སྙོམས་པའི་ཡབ་ཡུམ་ལགས། བྱང་ཆུབ་སེམས་དཔའ་རྣམས་ནི་དགེ་བའི་
བཤེས་གཉེན་ལགས་ན་བདག་ཅག་ལ་སོགས་པས་འགྱོད་ཅིང་འཐོལ་བཤགས་པས་ཚངས་པ་གནང་བར་གསོལ་ཏེ། བསྐལ་པ་དཔག་ཏུ་མ་མཆིས་པ་ནས་ཉོན་མོངས་པའི་སྒྲིབ་པ་འམ། ལས་ཀྱི་སྒྲིབ་པ་འམ། རྣམ་པར་
<pb id="62.302b"/>
སྨིན་པའི་སྒྲིབ་པ་འམ། ལྕི་བ་བཞི་དང་། མཚམས་མེད་པ་ལྔ་དང་། མི་དགེ་བ་བཅུ་ལ་སོགས་པའི་སྡིག་ལྕི་བ་རྣམས་བསལ་བར་གྱུར་ཅིག །ཡང་བཅོམ་ལྡན་འདས་བདག་ཅག་ལ་སོགས་པས་བསྐལ་པ་དཔག་ཏུ་མ་མཆིས་པ་
ནས་སྲིད་པ་ན་འཁོར་བའི་ཚེ་སྡིག་ལྕི་བ་བསལ་ཏེ་སླན་ཆད་མི་བགྱིད་པར་གྱུར་ཅིག །ཡང་བཅོམ་ལྡན་འདས་བདག་ཅག་ལ་སོགས་པས་བསྐལ་པ་དཔག་ཏུ་མ་མཆིས་པ་ནས་ད་ལྟར་གྱི་ཚེ་འདིའི་བར་དུ་དགེ་འདུན་གྱི་ནོར་དང་། ཕྱོགས་
བཅུའི་དགེ་འདུན་གྱི་ནོར་ལ་ཐུགས་ཐུབ་ཏུ་སྤྱད་པ་འམ། ད་ལྟར་གྱི་དགེ་འདུན་གྱི་ནོར་ལ་ཐུགས་ཐུབ་ཏུ་སྤྱད་པ་འམ། དགེ་འདུན་སྡེ་ལྔའི་ནོར་དང་། དགེ་སློང་ངོ་ཅོག་གི་ནོར་ལ་ཐུགས་ཐུབ་ཏུ་སྤྱད་པ་འམ། ཡོན་བདག་ཐམས་ཅད་
ཀྱི་རྫས་ལ་ཐུགས་ཐུབ་ཏུ་སྤྱད་པ་དང་། བདག་གིས་ཡང་དག་པའི་ཆོས་དང་། བསམ་གཏན་བཞི་དང་། འབྲས་བུ་བཞི་མ་ཐོབ་པར་ཐོབ་བོ་ཞེས་སྨྲས་པ་དེ་ལྟ་བུའི་ལས་ངན་པའི་རྒྱུ་དེས་ཀུན་ནས་ཉོན་མོངས་པར་གྱུར་ཏེ། ཁྱིམ་ནས་
རབ་ཏུ་བྱུང་ནས་རྩ་བ་བཞིའི་སྡོམ་པ་ཞིག་པ་དང་། ལྕི་བའི་ཆོས་བརྒྱད་དང་། སྡོམ་པ་དྲུག་དང་། དགེ་འདུན་གྱི་ལྷག་མ་བཅུ་གསུམ་དང་། མ་ངེས་པའི་ཆོས་གཉིས་དང་། སྤང་བའི་ལྟུང་བྱེད་སུམ་བཅུ་དང་། ལྟུང་བྱེད་དགུ་བཅུ་རྩ་
གཅིག་དང་། སོ་སོར་བཤགས་པ་བཞི་དང་། བསླབ་པའི་ཆོས་མང་པོ་རྣམས་དང་། ཤིན་དུ་ལྕི་བའི་ཆོས་བདུན་རྣམས་དང་། ནོངས་པ་བགྱིས་ནས་ཕས་ཕམ་པ་བཞི་དང་། མཚམས་མེད་པ་ལྔ་ལ་ཐུག་གི་བར་དུ་རེ་རེ་ནས་བགྱིས་
པ་འམ། ཡང་དག་པའི་ཆོས་ཉིད་དང་། མདོ་སྡེ་ཟབ་མོ་ལ་སྐུར་པ་འམ། འདོད་ཆེན་པའི་ལས་བགྱིས་པ་ཡང་བཅབས་ཤིང་གསངས་ནས་ཉིན་ཞག་རེ་རེ་ཞིང་འཕེལ་བར་འགྱུར་བ་དེ་དག་ལ་སོགས་པ་དེ་རིང་སྐྱེ་བོ་མང་པོ་ལ་སྨན་པའི་སླད་དུ། 
བདག་ཉིད་ཀྱིས་ཕྱོགས་བཅུའི་སངས་རྒྱས་ཀྱི་སྤྱན་སྔར་འགྱོད་ཅིང་བཤགས་པར་འཚལ་ལོ། །སོ་སོའི་སྐྱེ་བོ་ཐམས་ཅད་ཀྱིས་བསྐལ་པ་དཔག་ཏུ་མ་མཆིས་པ་ནས། སངས་རྒྱས་དང་། ཕ་མའི་དྲིན་གློ་བར་མ་ཆུད་ཅིང་རྣམ་པར་བྱང་
<pb id="62.303a"/>
བའི་ཆོས་མ་འཚལ་བས་མི་དགེ་བའི་ལས་སྣ་ཚོགས་བགྱིས་པ་འམ། བདག་གི་རིགས་སྙེམས་པས་དར་ཅིང་རྒྱགས་པའི་ཚེ་མི་དགེ་བའི་ལས་རྣམས་བསམས་པ་བཞིན་དུ་བགྱིས་ཀྱང་། ནོངས་པར་མ་མཐོང་བས་བྱིས་པ་
ལྟ་བུར་བླུན་པའི་སུག་ལས་བགྱིས་པ་འམ། མི་དགེ་བའི་གཤེས་གཉེན་གྱི་དྲུང་དུ་ཉེ་བར་མཆིས་ཤིང་ཉོན་མོངས་པས་སེམས་དཀྲུགས་པ་དང་། འདོད་པའི་ཡོན་ཏན་ལྔ་ལ་ཆོག་མ་འཚལ་ཏེ། མི་དགེ་བའི་ལས་རྣམས་བགྱིས་པ་
དང་། འགྲོ་བ་བཟང་མོས་བསླུས་པ་འམ། འདོད་ཆགས་དང་། ཞེ་སྡང་དང་། གཏི་མུག་གི་མདུད་པས་སེམས་དཀྲུགས་ཤིང་བསྐྱོད་པ་དང་། ལུས་དང་། ངག་དང་། ཡིད་ལ་སོགས་པས་རྣམ་པར་བསྡུས་པའི་སྡིག་མང་པོ་དེ་རྣམས་
འགྱོད་དེ་མ་ལུས་པར་བཤགས་སོ། །ཡང་སངས་རྒྱས་དང་། དམ་པའི་ཆོས་དང་། འཕགས་པའི་དགེ་འདུན་ལ་གུས་པའི་ཚུལ་གྱིས་བསྙེན་བཀུར་མ་བགྱིས་པ་དེ་ལྟ་བུའི་སྡིག་མང་པོ་དེ་དག་ཀུན་འགྱོད་དེ་མཐོལ་ཞིང་སོ་སོར་བཤགས་སོ། །
ཡང་བྱང་ཆུབ་སེམས་དཔའ་དང་། རང་སངས་རྒྱས་རྣམས་ལ་གུས་པའི་ཚུལ་གྱིས་རིམ་གྲོ་མ་བགྱིས་པ་དེ་ལྟ་བུའི་སྡིག་མང་པོ་དེ་དག་ཀུན་འགྱོད་དེ་མཐོལ་ཞིང་སོ་སོར་བཤགས་སོ། །གཏི་མུག་པས་རྨོངས་ཤིང་བསྒྲིབས་ཏེ། དྲེགས་ཤིང་
ལེ་ལོ་དང་། རང་ཉམ་གྱིས་མི་དགེ་བ་རྣམས་བགྱིས་པ་དེ་ལྟ་བུའི་སྡིག་མང་པོ་ཀུན་འགྱོད་དེ་མཐོལ་ཞིང་སོ་སོར་བཤགས་སོ། །ཕྱོགས་བཅུའི་སངས་རྒྱས་ཐམས་ཅད་ད་བདག་གིས་མཆོད་ནས་སེམས་ཅན་མ་ལུས་པ་ཐམས་ཅད་ས་
བཅུ་ལ་གནས་པར་བགྱིས་ཏེ། ཀུན་གྱིས་དེ་བཞིན་གཤེགས་པའི་ཡང་དག་པ་ཉིད་ཐུགས་སུ་ཆུད་པ་དང་ལྡན་པར་བགྱིས་པར་གྱུར་ཅིག །དེ་ནས་བཅོམ་ལྡན་འདས་ཀྱིས་རྒྱལ་བུ་དགེ་མཐོང་ལ་བཀའ་སྩལ་པ། ལེགས་སོ་
ལེགས་སོ། །རྒྱལ་རིགས་དྲ་མ་ཆེན་པོ་རབ་ཏུ་ལེགས་སོ། །རྒྱལ་རིགས་དྲ་མ་ཆེན་པོ་བདག་ཉིད་ཀྱིས་དགེ་སྡིག་གི་ལས་ལ་རྟོག་པ་མཁས་ཏེ། འཇིགས་ཤིང་སྐྲག་པ་ཆེན་པོས་འགྱོད་ནས་སྡིག་པའི་ལས་རྣམས་མངོན་པར་
<pb id="62.303b"/>
བཤགས་ཀྱི་སྟེང་དུ། སེམས་ཅན་ཐམས་ཅད་ཀྱི་ཕྱིར་ཡང་མཐོལ་ཞིང་སོ་སོར་བཤགས་པ་དེ་བས་ན་ཁྱོད་ནི་རྒྱལ་རིགས་དྲ་མ་ཆེན་པོ་ཉིད་ཡིན་ཏེ། བདག་སྡིག་པ་མི་དགེ་བ་དང་བྲལ་གྱི་སྟེང་དུ། སེམས་ཅན་ཐམས་ཅད་ཀྱང་སྡིག་
པ་དང་བྲལ་བར་བྱས་པ་དང་། བདག་ཉིད་ཀྱི་ཕྱིར་སྨོན་ལམ་མ་བཏབ་པས་སྔར་སེམས་ཅན་ཐམས་ཅད་ཀྱི་དོན་དུ་སྨོན་ལམ་བཏབ་སྟེ། དེ་བཞིན་གཤེགས་པའི་བཀའ་ཡང་དག་པ་ཉིད་ཐུགས་སུ་ཆུད་པ་དང་ལྡན་པར་བསྔོས་པས་ན་ཁྱོད་ནི་
རྒྱལ་རིགས་དྲ་མ་ཆེན་པོ་ཡང་དག་པ་ཡིན་ནོ། །དེ་ནས་རྒྱལ་བུ་དགེ་མཐོང་དང་། མི་སུམ་སྟོང་གིས་མཐོལ་བཤགས་ཟིན་ནས་བཅོམ་ལྡན་འདས་ལ་ཚིགས་སུ་བཅད་པས་བསྟོད་པ། བཅོམ་ལྡན་ཉག་གཅིག་རབ་ཀྱི་མཆོག ། 
ཁམས་གསུམ་རྒྱན་ལགས་ཡབ་ཡུམ་དང་། །ཐམས་ཅད་སྙོམས་པའི་ཡེ་ཤེས་ལགས། །ཀུན་ལ་སྙོམས་པའི་དཔེ་མ་མཆིས། །སངས་རྒྱས་དཀོན་ལ་ཕྱག་འཚལ་ལོ། །བྱིས་པས་ཤེས་རབ་བདག་ཕྱིར་སྤྱད། །ནོར་རྫས་
བྱིན་ལ་ལན་འདོད་ཕྱིར། །བྱམས་ཆེན་སངས་རྒྱས་དེ་མིན་ཏེ། །དགྲ་སྡང་ཉེ་བྱམས་སྙོམས་མཛད་པའི། །བརྩོན་འགྲུས་ཆེ་ལ་བདག་སྐྱབས་མཆི། །རྐང་གཉིས་ཀུན་ལ་སངས་རྒྱས་གཙོ། །ཤེས་རབ་སྤྱན་ལྡན་མཁྱེན་
གཟིགས་ཁྱབ། །ལྷ་རྣམས་ཤེས་རབ་དེ་མ་འཚལ། །དུས་གསུམ་སངས་རྒྱས་ཐམས་ཅད་ལ། །བདག་ཅག་ཀུན་གྱིས་གུས་ཕྱག་འཚལ། །དེ་བཞིན་སངས་རྒྱས་བདག་སྐྱབས་མཆི། །དུས་གསུམ་སངས་རྒྱས་མཆོད་
བྱས་འདྲ། །དེ་ནས་ཕྱོགས་བཅུའི་དེ་བཞིན་གཤེགས་པ་རྣམས་ཀྱིས་རྒྱལ་བུ་དགེ་མཐོང་དང་། མི་སུམ་སྟོང་ལ་ཚིགས་སུ་བཅད་དེ་བཀའ་སྩལ་པ། སངས་རྒྱས་ཆོས་ནི་ཚོལ་འདོད་ན། །ཐོས་པ་མང་པོའི་མི་ཕྱིར་འབྲོངས། །
དགེ་བས་མཁན་པོ་བཞིན་དུ་བཀུར། །སངས་རྒྱས་མྱུར་དུ་འགྲུབ་པར་འགྱུར། །ཚུལ་ཁྲིམས་རྣམ་དག་སྲུང་བྱེད་ན། །མིང་ནི་དགེ་སློང་དེས་པ་ཡིན། །སྟོང་ཉིད་གང་གིས་རྟོགས་ནུས་ན། །དེ་མིང་རྣལ་འབྱོར་སྒྲུབ་པ་ཡིན། །
<pb id="62.304a"/>
བརྩོན་འགྲུས་ལ་ལས་བསྒྲུབ་ནུས་ན། །དེ་མིང་འཕགས་ལམ་སྤྱོད་པ་ཡིན། །ལ་ལས་མྱ་ངན་འདས་བསྒྲུབས་ན། །དེ་མིང་ཡང་དག་བདེ་བ་ཡིན། །ཚུལ་ཁྲིམས་སྡོམ་པའི་དགེ་ཚུལ་དང་། །རྣམ་དག་ཁྲིམས་
འཛིན་དགེ་སློང་དག །ཟླ་བ་ཕྱེད་ཅིང་གསོ་སྦྱོང་བྱ། །ཆོས་གོས་བརྟགས་པ་རྣམ་བགོས་ཏེ། ལྷུང་བཟེད་འཁར་གསིལ་སོགས་བཀུར་ཞིང་། །དག་པས་བསོད་སྙོམས་གཙང་བླང་བྱ། །ལྷ་རྣམས་ཐམས་ཅད་དགའ་མགུ་སྟེ། །
གུས་པས་ཕྱག་འཚལ་ཐལ་སྦྱར་ནས། །ལྷ་རྣམས་ངེད་ཀྱིས་མི་འདི་དག །དེ་ཡི་མངག་གཞུག་བསྒྲུབ་པར་བྱ། །དཔེར་ན་ལྷ་དབང་བརྒྱ་བྱིན་ལ། །སུམ་བཅུ་རྩ་གསུམ་ལྷ་གཞན་རྣམས། །རིམ་གྲོ་གུས་པ་བྱེད་བཞིན་བྱ། །
ཚེ་འདིར་ལེགས་པ་ཉིད་འཐོབ་སྟེ། །ཚེ་རབས་གཞན་གྱི་འང་དཔག་མི་ཁྱབ། །རབ་ཏུ་བྱུང་ཞིང་ཚུལ་ཁྲིམས་སྡོམ། །སངས་རྒྱས་བཀའ་དྲིན་ལན་བསྒྲུབས་ཡིན། །རྒྱལ་བུ་དགེ་མཐོང་ད་ཡང་ཉོན། །ང་དང་བྱང་ཆུབ་མ་
གཏོགས་པར། །འཇིག་རྟེན་མི་རྣམས་ཐམས་ཅད་ཀྱིས། །མོས་པ་རྣམ་དག་སེམས་བསྐྱེད་དེ། །ཕྱོགས་བཅུའི་སངས་རྒྱས་རྟག་བཞུགས་པར། །མྱ་ངན་འདས་པར་མངོན་པར་ཤེས། །ཆོས་དང་དགེ་འདུན་དེ་བཞིན་ཏེ། །དེ་ལྟ་
བུ་ཡི་མི་རྣམས་ནི། །བཅོམ་ལྡན་དྲིན་ལ་ལན་བསྒྲུབས་ཡིན། །དེ་ཡང་རྒྱལ་བུ་དགེ་མཐོང་ཉོན། །འཇིག་རྟེན་མི་རྣམས་ཐམས་ཅད་ལ། །བྱེ་བྲག་དབྱེ་བའི་སེམས་མེད་པར། །ཐེག་པ་གཅིག་ཆོས་མངོན་ཤེས་ཏེ། །
ཕྱོགས་བཅུར་སྔ་མ་འདས་པ་དང་། །ད་ལྟར་མ་འོངས་དུས་རྣམས་ལ། །སངས་རྒྱས་ཐེག་ཆེན་གཅིག་པུ་ལས། །གཉིས་དང་གསུམ་ཞེས་བྱ་མེད་པར། །བྱེ་བྲག་དབྱེ་བའི་སེམས་མེད་དེ། །དེ་ལྟར་མོས་སེམས་བསྐྱེད་
ནུས་ན། །དེ་ལྟ་བུ་ཡི་མི་རྣམས་ནི། །སངས་རྒྱས་བཀའ་དྲིན་འཚོབ་པ་ཡིན། །རྒྱལ་བུ་དགེ་མཐོང་ད་ཡང་ཉོན། །ད་ནི་འདས་ཏེ་གཤེགས་ཕྱི་ན། །མི་ཡི་ནང་ན་ལ་ལ་ཞིག །སེམས་ཅན་རྣམ་པ་ཐམས་ཅད་ལ་འང་། །
<pb id="62.304b"/>
སངས་རྒྱས་སྙིང་པོ་ཉིད་ཡོད་ཅེས། །རྟག་ཏུ་མོས་པའི་སེམས་བསྐྱེད་ན། །དེ་ལྟ་བུ་ཡི་མི་རྣམས་ནི། །བཅོམ་ལྡན་བཀའ་དྲིན་ལན་བསྒྲུབ་ཡིན། །ལ་ལས་ཐང་ཅིག་དགེ་སྤྱད་དེ། །འབྲས་བུ་སྲིད་པ་མི་བསྒྲུབ་ལ། །
བླ་མེད་འབྲས་བུར་སྔོ་བྱེད་ན། །སངས་རྒྱས་བཀའ་དྲིན་འཚོབ་པ་ཡིན། །ད་ཡང་རྒྱལ་བུ་དགེ་མཐོང་ཉོན། །ང་ནི་མྱ་ངན་འདས་འོག་ན། །མི་ཡི་ནང་ན་ལ་ལ་དག །དཀོན་མཆོག་གསུམ་ལ་རིམ་གྲོ་གུས། །སྐད་ཅིག་མདོ་སྡེ་
འདི་བླགས་ཏེ། །མཁན་ལ་སྲི་ཞུ་ཡོན་ཕུལ་ན། །དེ་ལྟ་བུ་ཡི་མི་རྣམས་ནི། །བདེ་གཤེགས་དྲིན་ལ་ལེན་བསྒྲུབས་ཡིན། །ལ་ལས་ནོར་རྫས་སྣ་འགའ་དང་། །གོས་དང་ཁ་ཟས་བདོག་རྣམས་ཀྱིས། །ཀུན་ལ་ཁྱབ་པར་
སྦྱིན་བྱས་ན། །བཅོམ་ལྡན་བཀའ་དྲིན་འཚོབ་པ་ཡིན། །རྒྱལ་བུ་དགེ་མཐོང་ད་ཡང་ཉོན། །ང་ཡི་ཆོས་འདི་ཐ་མའི་ཚེ། །ལ་ལས་མི་འགའ་གྲོས་བཏབ་ཅིང་། །ཐང་ཅིག་མདོ་སྡེ་འདི་ཉན་ན། །བྱང་ཆུབ་སེམས་དཔའ་འབུམ་བརྒྱ་
ལ། །ཡོན་ཕུལ་བས་ནི་འདི་དོན་ཆེ། །ཐེག་མཆོག་མདོ་སྡེ་འདི་ལྟ་བུ། །སངས་རྒྱས་བྱང་ཆུབ་ཡུམ་ཡིན་པས། །སངས་རྒྱས་བྱང་ཆུབ་དད་བསམས་ཤིང་། །འདི་ལ་རིམ་གྲོ་གུས་བསྐྱེད་ལ། །གཉིས་མེད་ཕན་ཚུན་
སེམས་སྙོམས་ན། །སངས་རྒྱས་བཀའ་དྲིན་ལན་བསྒྲུབས་ཡིན། །རྒྱལ་བུ་དགེ་མཐོང་ད་ཡང་ཉོན། །ལ་ལས་ཆོས་འདི་ཐ་མའི་ཚེ། །སངས་རྒྱས་བཀའ་དྲིན་བསྒྲུབས་བསམས་ཏེ། །ཐང་ཅིག་སངས་རྒྱས་ཐུན་ཞུགས་ན། །
ཁམས་གསུམ་གནས་པའི་སེམས་ཅན་རྣམས། །སྲོག་བྱིན་པས་ནི་འདི་དོན་ཆེ། །དགེ་འདུན་བསམ་གཏན་དཀྲུགས་སྐུར་ན། །ཁམས་གསུམ་གང་བའི་མི་རྣམས་དང་། །སེམས་ཅན་ཐམས་ཅད་བསད་དང་མཚུངས། །བསམ་
གཏན་དགེ་འདུན་དཀྲུགས་སྐུར་ན། །དེ་ཡི་སྡིག་ཀྱང་དེ་བཞིན་ནོ། །ལ་ལས་དགེ་བ་སྤྱོད་མཐོང་ནས། །དཔྱས་ཤིང་སྐུར་ཏེ་མ་མོས་ན། །དཀོན་མཆོག་གསུམ་གྱི་རིགས་ཀྱང་གཅོད། །བཅོམ་ལྡན་བཀའ་དྲིན་བསྒྲུབས་པ་
