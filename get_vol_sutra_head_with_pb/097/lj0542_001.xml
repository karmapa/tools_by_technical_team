<pb id="97.206a"/>
བསྲུང་བའི་སྔགས་སོ། །ཨོཾ་ཤཱནྟིཾ་ཀུ་རུ་ཨོཾ། ཐམས་ཅད་དུ་ཞི་བའི་སྔགས་སོ། །ཧཱ་བཱ་ཤྃ་ཀུ་རུ་ཧཱ། མཐའ་དག་དབང་དུ་བྱ་བའོ། །སྭཱ་པུཥྚྃ་ཀུ་རུ་སྭཱ་ཧཱ། ཐམས་ཅད་དུ་རྒྱས་པར་བྱེད་པའི་སྔགས་སོ། །ཕཊ་ཧཱུྃ་མཱ་ར་ཡ་མཱ་ར་ཡ་ཧཱུྃ་
ཕཊ། གསོད་པའི་སྔགས་སོ། །བཾ་བི་དེ་ཤ་ཡ་བཾ། དབྱེ་བར་བྱེད་པའི་སྔགས་སོ། །ཨུ་ཨུ་ཙ་ཊ་ཡ་ཨུ། བསྐྲད་པར་བྱེད་པའི་སྔགས་སོ། །ལཾ་སྟྃ་བ་ཡ། སྟྃ་བ་ཡ་ལཾ། རེངས་པར་བྱེད་པའི་སྔགས་སོ། །རཾ་ཛྭ་ར་ཛྭ་ར་རཾ། རིམས་བསྐྱེད་པའི་
སྔགས་སོ། །ཛ་ཨཱ་ཀརྵ་ཡ་ཧྲི།ཛ། དགུག་པའི་སྔགས་སོ། །ཨོཾ་པ་ར་ཤ་པ་ཏ་ཡ་པ་ཏ་ཡ་ཨོཾ། ཆར་པ་འབབ་པའི་སྔགས་སོ། །ལཾ་ཤཾ་ལཾ་བྷི་སྟཾ་བྷ་ཡ་ལཾ། སེར་བ་བཅད་པའི་སྔགས་སོ། །ཛེཾ་ཛེ་ཏེ་ཡ་ཛེ་ཏེ་ཡ་ཛེ། ཞི་བར་བྱེད་པའི་སྔགས་
སོ། །ཧཱུཾ་ཡར་ཡཉྩ། མནྟྲ། ཏནྟྲ། ཙྪིནྡ། ཙྪིནྡ། བིན་དྷ་བིན་དྷ། བན་དྷ་བན་དྷ། ཞེས་པ་ནི་ཐམས་ཅད་དུ་རིག་སྔགས་གཅོད་པར་བྱེད་པའི་སྔགས་སོ། །རིག་པའི་རྒྱལ་པོ་བླ་མེད་ནི། །གསང་ཆེན་འདི་ལས་འབྱུང་བར་འགྱུར། །གསང་ཆེན་རྒྱུད་
འདི་ངོ་མཚར་ཏེ། །རྨད་བྱུང་བས་ཆེས་རྨད་དུ་བྱུང་། །བསྟན་པའི་སྙིང་པོ་གསང་ཆེན་འདི། །གསུང་བ་དེ་མ་ཐག་ཏུ་ནི། །ཕྱོགས་བཅུའི་རིག་སྔགས་འཆང་བ་རྣམ། །ངོ་མཚར་བསྐྱེད་ནས་ཐལ་མོ་སྦྱར། །བདེ་བའི་སྙིང་པོ་ཤིན་ཏུ་ལེགས། །
ལེགས་སོ་ལེགས་སོ་རྡོ་རྗེ་འཛིན། །གང་ལ་བདེ་བསྐྱེད་དཔལ་ཐོབ་བྱེད། །བདག་ཅག་རྣམས་ལ་ཐུགས་རྗེ་ཡི། །རྒྱུད་ཀྱི་སྙིང་པོ་འདི་བཤད་པ། །རྗེ་ཆེན་ལེགས་སོ་ངོ་མཚར་ཆེ། །འཕག་པ་རྡོ་རྗེ་ལུ་གུ་བརྒྱུད་གྱི་རྟོག་པ་ལས་སྦྱིན་
སྲེག་གིས་ལེགའུ་སྟེ་བཞི་པའོ།།  །།འཕག་མ་རྡོ་རྗེ་ལུ་གུ་རྒྱུད་ཀྱི་རྟོག་པ་ཨོ་རྒྱན་ནས་འབྱུང་བ་རྫོགས་སྷོ།།  །།པཎྜི་ཏ་ཨ་ཏུ་ལ་དྷ་ས་བཛྲ་ལ་ཞུས་ནས། བོད་ཀྱི་ལོ་ཙ་བ་མར་པ་ཆོས་ཀྱི་དབང་
ཕྱུགས་གྲག་པས་བསྒྱུར་བའོ།།  །།<sutra id="J524"/><head n="1" t="འཕགས་པ་ལྷ་མོ་སྐུལ་བྱེད་མ་ཞེས་བྱ་བའི་གཟུངས།"/>རྒྱ་གར་སྐད་དུ། <stitle n="542">ཨཱརྱ་ཙུན་དེ་དེ་བཱི་ནཱ་མ་དྷཱ་ར་ཎཱི། </stitle>བོད་སྐད་དུ། <ttitle n="542">འཕག་པ་ལྷ་མོ་སྐུལ་བྱེད་མ་ཞེས་བྱ་བའི་གཟུངས། </ttitle><bampo n="542.1"/>དཀོན་མཆོག་གསུམ་ལ་ཕྱག་འཚལ་ལོ། །བཅོམ་ལྡན་
<pb id="97.206b"/>
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་ལ་ཕྱག་འཚལ་ལོ། །བཅོམ་ལྡན་འདས་ལྷ་མོ་སྐུལ་བྱེད་མ་མཐུ་སྟོབས་དཔག་ཏུ་མེད་པ་དང་ལྡན་པ། རྫུ་འཕྲུལ་དང་ཕ་རོལ་
གནོན་པ་གྲུབ་པ། དེ་བཞིན་གཤེགས་པ་ཐམས་ཅད་ཀྱིས་བསྔགས་ཤིང་བསྟོད་པ་ཁྱོད་ལ་ཕྱག་འཚལ་ལོ། །བདག་རྣམ་པ་ཐམས་ཅད་ཀྱི་ཐམས་ཅད་དུ་དགེ་བར་མཛོད་ཅིག །ན་མ་སཔྟཱ་ནཱཾ། སཾ་མྱཀ་སམ་བུད་དྷཱ་ཀོ་ཊཱི་ནཱཾ། ཏད་ཡ་ཐཱ། 
ༀ་ཙ་ལེ་ཙུ་ལེ། ཙུན་དེ་སྭཱཧཱ། བརྩོན་འགྲུས་ཆེན་པོ། ཐོགས་པ་མེད་པ་འདུལ་བ། སྟོབས་ཆེ་བ། ཕ་རོལ་གནོན་པ་ཆེ་བ། ཕྱག་ན་རལ་གྲི་དང་། དགྲ་སྟ་དང་། ལྕགས་ཀྱུ་དང་། ཞགས་པ་བསྣམས་པ། ཁྲོ་མོ་ཆེན་མོ། ཁྲོ་མོ་ཆེན་མོའི་དབང་
ཕྱུག་མ། དྲག་པོའི་གཟུགས་ཅན་མ། ཞལ་རས་མཐའ་ཡས་མ། ཕྱག་སྟོང་མངའ་མ། མ་ཕམ་མ། གཞན་གྱིས་མི་ཐུབ་མ། དོན་ཡོད་མ། གདུལ་བར་དཀའ་མ། མིག་སྟོང་མ། དེ་བཞིན་གཤེགས་པ་ཐམས་ཅད་ཀྱིས་བྱིན་
གྱིས་བརླབས་མ། ལྷ་ཐམས་ཅད་གྱིས་ཕྱག་བྱས་ཤིང་མཆོད་པ་རབ་ཏུ་གྲུབ་མ། རྡོ་རྗེ་སེན་མོ་ཅན། རྡོ་རྗེ་རྡོ་རྗེས་འདྲེན་མ། རྡོ་རྗེའི་མཚོན་ཆ་ཅན། རྡོ་རྗེའི་སྐུ་ཅན་མ། རྡོ་རྗེའི་ཁུ་ཚུར་མ། རྡོ་རྗེའི་སྤྱན་གདངས་པའི་སྟངས་སྟབས་
ཅན་མ། དྲག་ཤུལ་ཅན་མ་ལགས་ཀྱང་དྲག་ཤུལ་ཅན་དུ་གཟུག་ཅན་དུ་སྒྱུར་བར་སྟོན་པར་མཛད་མ། སྐུ་རྡོ་རྗེ་དང་བཻ་དུ་རྱའི་རྒྱན་ཀྱིས་བརྒྱན་པ། ༀ་བྷ་ག་བ་ཏི། ཙུན་དེ་ཧཱུྃ་ཧཱུཾ། །ཀྲཱུམ་ཀྲཱུམ། མྲཱུཾ་མྲཱུཾ། སྲཱུམ་སྲཱུམ། རཱུམ་རཱུམ། ཨཱ་བེ་ཤ་ཡ། 
གྲྀཧྞ་གྲྀཧྞ། གྲྀཧྞཱ་པ་ཡ། གྲྀཧྞཱ་པ་ཡ། ཧ་ར་ཧ་ར། བྷཉྫ་བྷཉྫ། ས་ར་ས་ར། མ་ར་མ་ར། མཱ་ར་ཡ་མཱ་ར་ཡ། པ་ཙ་པ་ཙ། ད་ཧ་ད་ཧ། གྲྀཧྞ་གྲྀཧྞ། སྡང་བའི་གདོན་དང་། རིམས་ཞག་གཅིག་པ་དང་། ཞག་གཉིས་
པ་དང་། ཞག་གསུམ་པ་དང་། ཞག་བཞི་པ་དང་། ཞག་བདུན་པ་དང་། རྟག་པའི་རིམས་དང་། ཡུད་ཙམ་པ་དང་། འབྱུང་པོ་དང་། རོ་ལངས་དང་། ཡིད་དགས་དང་། ཤ་ཟ་དང་། གནོད་སྦྱིན་དང་། སྲིན་