<pb id="97.197b"/>
རིག་པའི་མདོངས་གཞག་ལ་མཚོན་ཆ་བསྐུར་ན་དགྲ་འམ་གཡུལ་ཞི་བར་འགྱུརོ། །འཕགས་པ་པརྞྞ་ཤ་བ་རིའི་མདོ་རྫོགསྷོ།། །།<sutra id="J522"/><head n="1" t="འཕགས་མ་རི་ཁྲོད་ལོ་མ་གྱོན་མ་ཞེས་བྱ་བའི་གཟུངས།"/>རྒྱ་གར་སྐད་དུ། <stitle n="540">ཨཱརྱ་པརྞྞ་ཤ་བ་རི་ནཱ་མ་དྷཱ་ར་ཎཱི།</stitle>  བོད་སྐད་དུ། <ttitle n="540">འཕགས་མ་རི་ཁྲོད་ལོ་མ་གྱོན་
པ་ཞེས་བྱ་བའི་གཟུངས། </ttitle><bampo n="540.1"/>འཕགས་མ་རི་ཁྲོད་ལོ་མ་གྱོན་མ་ལ་ཕྱག་འཚལོ། །དཀོན་མཆོག་གསུམ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
འོད་དཔག་མེད་ལ་ཕྱག་འཚལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལོ། །བྱང་ཆུབ་སེམས་དཔའ་སེམས་དཔའ་
ཆེན་པོ་མཐུ་ཆེན་པོ་ཐོབ་པ་ལ་ཕྱག་འཚལོ། །བཅོམ་ལྡན་འདས་མ་མི་ཐུང་ཤ་ཟ་མོ་རི་ཁྲོད་ལོ་མ་གྱོན་མ་དགྲ་སྟ་དང་ཞག་པ་འཛིན་མ་ཁྱོད་ལ་ཕྱག་འཚལོ། །འཇིགས་པ་གང་དག་ཅི་བྱུང་བ་དེ་དག་ཐཾད་དང་ཡཾས་ཀྱི་ནད་གང་
ཅི་འབྱུང་ཡང་རུང་བ་དང་། འཆི་བྱེད་གང་དག་ཅི་ཡང་རུང་བ་དང་། འཆི་བྱེད་ཆེན་པོ་གང་དག་ཅི་ཡང་རུང་བ་དང་། གནོད་པ་གང་དག་ཅི་ཡང་རུང་བ་དང་། འཁྲུག་པ་གང་ཅི་ཡང་རུང་བ་དང་། ཁོང་དུ་གནོད་པ་གང་དག་ཅི་ཡང་རུང་བ་དང་། 
གང་དག་ཅི་བྱུང་བ་དེ་དག་ཐཾད་ནི་བྱིས་པ་ཁོ་ན་ལ་འབྱུང་གི་མཁས་པ་ལ་ནི་མ་ཡིནོ། །བདེན་པ་དང་བདེན་པའི་ཚིག་དང་། བདེན་པའི་ངག་གིས་སོང་ཅིག །དེངས་ཤིག །མཁས་པས་བྱིན་གྱིས་བརླབས་པའི་གསང་སྔགས་ཀྱི་
གཞི་འདི་དག་གིས་བདག་དང་སེམས་ཅན་ཐཾད་ལ་བསྲུང་བར་མཛོད་ཅིག །ཡོངསུ་བསྐྱབ་པར་མཛོད་ཅིག །ཡོངསུ་གཟུང་བར་མཛོད་ཅིག །ཡོངསུ་བསྐྱང་བར་མཛོད་ཅིག །ཞི་བ་དང་བདེ་ལེགསུ་མཛོད་ཅིག །ཆད་པ་
སྤང་བར་མཛོད་ཅིག །མཚོན་ཆ་སྤང་བར་མཛོད་ཅིག །ཇི་སྲིད་དུག་གཞོམ་པའི་བར་དུ་མཛོད་ཅིག །མེ་སྤང་བར་མཛོད་ཅིག །ཆུའི་གནོད་པ་སྤང་བར་མཛོད་ཅིག །བྱད་སྟེམས་གཅད་པར་མཛོད་ཅིག །མཚཾས་བཅིང་བར་མཛོད་