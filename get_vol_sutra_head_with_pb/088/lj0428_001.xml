<pb id="88.50a"/>
ལྷ་མིན་ལྷ་ཡང་རུང་། །ང་ལ་བར་ཆོད་བྱེད་པའི་བདུད། །མཐུ་དང་རྫུ་འཕྲུལ་མེད་པར་མཛོད། །སརྦ་ཨཱ་ན་ཡ་ཧཱུྃ་ཕཊ། ཏ་ཐཱ་ཡ་ཏ་ཐཱ་ཡ་ཧཱུྃ་ཕཊ། རྡུངས་ཤིག་རྡོ་རྗེ་འབར་བའི་གཏུན། །བཀའ་ལས་
འདའ་བྱེད་སྡིག་ཅན་རྣམས། །རྡོ་རྗེ་མེ་ཡིས་སྙིང་བསྲེགས་ནས། །ལུས་སེམས་རྡུལ་བཞིན་བརླག་པར་མཛོད། །ཁྲོ་མོ་འབར་བའི་གཏུན་ཁུང་དུ། །རྡོ་རྗེ་ཐོ་བས་བརྡུངས་བྱས་ནས། །ལྷ་ཡང་རུང་སྟེ་བསྒྲལ་བར་བྱ། །ཁ་ཏཾ་ཁ་ཏཾ་ཁ་
ཏྃ། ཧཱུྃ་ཧཱུྃ་ཧཱུྃ། ཕཊ་ཕཊ་ཕཊ། བཛྲ་ཡཀྵ་ཀྲོ་དྷ་ཁ་ཁ། ཁཱ་ཧི་ཁཱ་ཧི། ཧ་ཧ་ཧ།  ཧཱུྃ་ཧཱུྃ་ཧཱུྃ། ཕཊ་ཕཊ་ཕཊ། ཆོས་ཉིད་ཀྱི་བདེན་པའོ། །གསང་སྔགས་ཀྱི་བྱིན་གྱི་རླབས་ཀྱིས་བྱིན་གྱིས་བརླབས་སོ། །སངས་རྒྱས་ཀྱི་བྱིན་གྱིས་
རླབས་ཀྱིས་མཐུར་འགྱུར་རོ། །བརྣག་པ་དེ་ཁོ་ན་ཉིད་དོ། །ཀཱི་ལ་ཡ་ལན་ཉི་ཤུ་རྩ་གཅིག་བཟླས་སོ། །ཀཱི་ལ་ཡ་བཅྭ་བརྒྱད་བཟླས་ནས་སྙིང་དཀར་ནག་གི་མཚམས་སུའོ། །ཧཱུྃ་ཧཱུྃ་ཧཱུྃ། ཧོ་ཧོ་ཧོ། ཕཊ་ཕཊ་ཕཊ། འདི་བརྗོད་པར་བྱའོ། །
རྡོ་རྗེ་ཕུར་པ་རྩ་བའི་རྒྱུང་ཀྱི་དུམ་བུ། སློབ་དཔོན་པདྨ་འབྱུང་གནས་དངོས་ཀྱི་རྒྱ་དཔེ་དང་མཐུན་པར། <tr/>དཔལ་ལྡན་ས་སྐྱ་པཎ་ཌི་ཏས། གཡས་རུའི་ས་ཆ། ཤངས་ཀྱི་སྲེག་ཞིང་དུ་བསྒྱུར་ཅིང་ནུས་ཏེ་གཏན་ལ་ཕབ་པའོ།། །།
།།    །།    །།    །།    །།སྟག་ལུང་རྒྱུད་འབུམ་ལས་བཏུགས་པའི་མ་ལས་ཞུས།།   །།   །།ཞུས་གཉིས་ཞུས་དག  །།   །།   །།   །།
།།      །།      །།      །།      །།      །།      །།      །།      །།      །།      །།
<sutra id="J420"/><head n="1" t="ནག་པོ་ཆེན་པོ་ཞེས་བྱ་བའི་རྒྱུད་ཀྱི་རྒྱལ་པོ།"/><head n="2" t="དང་པོ། དེ་ཁོ་ན་ཤེས་པར་བྱེད་པའི་ལེའུ།" type="lewu" zh="81.154"/>༄༅།  །རྒྱ་གར་སྐད་དུ། <stitle n="428">མ་ཧཱ་ཀཱ་ལ་ཏན་ཏྲ་རཱ་ཛ་ནཱ་མ། </stitle>བོད་སྐད་དུ། <ttitle n="428">ནག་པོ་ཆེན་པོ་ཞེས་བྱ་བའི་རྒྱུད་ཀྱི་རྒྱལ་པོ། </ttitle><bampo n="428.1"/>དཔལ་ནག་པོ་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན།
<pb id="88.50b"/>
བཅོམ་ལྡན་འདས་ལྷ་མོ་རྣམས་ཀྱིས་ཇི་ལྟར་ཐོབ་པ་དེ་བཞིན་བཞུགས་སོ། །ལྷ་མོས་གསོལ་པ། འཁོར་བའི་རྒྱ་མཚོར་ལྷུང་བའི་སེམས་ཅན་དེ་རྣམས་ཐབས་གང་གིས་གདོན། འཁོར་བ་ལྷ་གང་གིས་གང་ལས་གྲོལ་བར་
བགྱི། བཅོམ་ལྡན་འདས་ཀྱིས་བཀའ་སྩལ་པ། གང་གིས་བསྐྱེད་པའི་རིམ་པ་དང་། རྫོགས་པའི་རིམ་པ་སྦྱོར་བ་ལ་ཡེ་ཤེས་སུ་དེ་དག་བརྗོད་པར་བྱའོ། །ལྷ་མོ་ལེགས་པར་ཉོན་ཅིག །བསྐྱེད་པའི་རིམ་པས་འགོག་པ་ལ་
གནས་པ་དང་། དེའི་འབྲས་བུ་སྟེར་བའི་ཇི་ལྟ་བའི་ལམ་ཡང་དག་པར་འབྱུང་བར་བྱེད་པ་ལ་ངེས་པར་ཕྱག་རྒྱ་ལས་དབང་བསྐུར་བའི་བྱེ་བྲག་བྱའོ། །རྒྱུ་བ་གཅོད་པ་ལ་སྤྱོད་པ་དེ་ལ་ཡོངས་སུ་བརྟག་པ་སྟེ། ན་ར་དང་སྦྱོར་བ་
ལས་ཇི་ལྟར་ལམ་དང་ལྡན་པ་སྐྱེད་པའི་རིམ་པའོ། །ལྷ་མོས་གསོལ་པ། ཀྱེ་བཅོམ་ལྡན་འདས་དགོས་པ་གང་གིས་རྡོ་རྗེ་སེམས་དཔའ་བསྐྱེད་པ་ཡིན། དེ་ལྟར་ན་སོ་སོའི་བུམ་པ་ལ་དགོས་པ་ཅི་ཡོད། བཅོམ་ལྡན་
འདས་ཀྱིས་བཀའ་སྩལ་པ། སྐྱེས་པ་ལ་ནི་དངོས་མེད་བཀག་པ་སྟེ། རྡོ་རྗེ་ནམ་མཁའ་ཡིན་པའོ། །ངེས་པར་བདག་མེད་པ་ཡིན་ཞིང་། བདེ་བ་སྐད་ཅིག་མའོ། །ཇི་ལྟར་ཚོགས་པ་མ་ལུས་པ་དང་། གྲོང་ཁྱེར་བ་དེ་ལྟར་སྐྱེས་པ་
ལ་སྟོབས་ཀྱིས་འགོག་པ་ཡིས་བདེ་བ་རྒྱས་པ་འཆིང་བ་མེད་ན་ཇི་ལྟར་སྐྱེ། ལྷ་མོས་གསོལ་པ། ཀྱེ་བཅོམ་ལྡན་འདས་ལུས་བསྟན་པའི་དགོས་པ་གང་ལགས། ལམ་ལ་ཁྲག་དང་བྱང་ཆུབ་སེམས་འདུས་པ་ལས་
གཟུགས་བརྙན་གྱིས་གྲོལ་བ་ལས་མེད་དམ། འབྲས་བུ་སྟེར་རམ་ལྟ་བའི་དོན་དུ་འདོད་ཆགས་ཀྱི་ཕྱིར་རབ་ཏུ་སྦྱོར་བར་བརྗོད་དམ། བཅོམ་ལྡན་འདས་ཀྱིས་བཀའ་སྩལ་པ། ལུས་རྡོ་རྗེ་ཞེས་བརྗོད་པའོ། །ཇི་ལྟར་སྒྱུ་མར་
སེམས་པས་ན་ར་དང་སྦྱོར་བ་བཞིན་ནོ། །ལམ་འདུས་པ་ལས་ཁྲག་གོ་ཞེས་པ་ནི། ལ་ལ་ནཱ་དང་ར་ས་ནཱ་དང་ཨ་བ་དྷཱུ་ཏི་རྣམས་ཀྱིས་ཕུང་པོ་ལྔ་ལ་རྣམ་པར་སྤྱད་པ་ཡིས་ཐབས་གཅིག་ཏུ་མཉམ་པར་གང་གིས་ཤེས་པའི་
<pb id="88.51a"/>
ཚེའི་རྡོ་རྗེ་ལ་དེའི་ལམ་འདུས་པ་ལས་ཁྲག་ཅེས་བརྗོད་དོ། །རབ་ཏུ་སྦྱོར་བའི་ལུས་ཞེས་བརྗོད་པ་དེ་ནི་རྣམ་པར་སྤྱད་པ་མི་བཟོད་པ་གང་འདོད་པ་དེ་རབ་ཏུ་སྦྱོར་བའི་ལུས་སོ། །རབ་ཏུ་སྦྱོར་བས་རྨོངས་པའི་ཕྱིར་རབ་
ཏུ་སྦྱོར་བ་བྱས་པ་ཞེས་བརྗོད་དོ། །ལྷ་མོས་གསོལ་པ། ཆོས་གང་ལགས། ཆོས་ཀྱི་ཚོགས་པའི་གཏམ་བརྗོད་པ་གང་ལགས། མི་རྣམས་ཀྱི་བདེ་བ་ཕུན་སུམ་ཚོགས་པར་བྱ་བའི་ཕྱིར་རམ། དོན་ཐོབ་པར་བྱ་བའི་ཕྱིར་རམ། 
ནད་མེད་པར་འདོད་པའི་འབྲས་བུ་ཐོབ་པར་བྱ་བའི་ཕྱིར་ཡིན། བཅོམ་ལྡན་འདས་ཀྱིས་བཀའ་སྩལ་པ། མིར་སྐྱེས་པའི་སེམས་ཅན་ཆོས་ཇི་ལྟར་སྤྱད་ན་ཚེགས་མེད་པར་དེའི་དངོས་གྲུབ་ཇི་ལྟ་བར་བརྗོད་པར་བྱའོ། །དངོས་གྲུབ་
ཆེན་པོ་བརྒྱད་རྣམས་ནི་རལ་གྲི་དང་མིག་སྨན་དང་རིལ་བུ་དང་རྐང་མགྱོགས་ཀྱི་དངོས་གྲུབ་དང་། གྲུབ་པའི་སྨན་དང་། སྔགས་རྣམས་ལ་ངེས་པར་དངུལ་ཆུ་དང་བཅུད་ལེན་ཏེ། དངོས་གྲུབ་ཆེན་པོ་བརྒྱད་ཐོབ་ནས་དངོས་
གྲུབ་གཞན་བརྟགས་ན་ཇི་ལྟ་བར་སེམས་ཅན་ནག་པོ་ཆེན་པོའི་རྒྱུད་པ་རྣམས་ཀྱིས་འགྲུབ་བོ། །འདིར་ཚོགས་པ་མེད་པར་ངེས་པའོ། །ལྷ་མོས་གསོལ་པ། མིག་སྨན་དངོས་གྲུབ་འདི་ལས་འཇུག་པ་ལ་བཅིང་བྱ་བཅིང་
བྱེད་ཇི་ལྟར་ཕྲ་བར་བརྗོད། བཅོམ་ལྡན་འདས་ཀྱིས་བཀའ་སྩལ་པ། ལེགས་པར་བབསྲུང་བ་དང་རྨིག་པའི་སྒྲ་ལྟར་བརླག་པ་ཇི་ལྟ་བར་སྦས་པ་དེའི་སྡོམ་པ་རྒྱས་པར་བརྗོད་དོ། །ལྷ་མོས་གསོལ་པ། བཅོམ་ལྡན་འདས་རྡོ་རྗེའི་
ལུས་ལ་རྩ་དུ་ལགས། དབུགས་འགྲོ་འོང་དང་སྐད་ཅིག་མ་དུ་ལགས། བཅོམ་ལྡན་འདས་ཀྱིས་བཀའ་སྩལ་པ། རྩ་རྣམས་ནི་སུམ་བཅུ་རྩ་གཉིས་སོ། །དབུགས་འགྲོ་འོང་ནི་ཡོངས་སུ་བཅིང་བ་དང་། 
ལུས་ལས་སྐྱེས་པའི་དབུགས་ཕྱིར་འཐོན་པ་ནི་ཟླ་བ་དང་ཉི་མ་དག་གིས་བསྐྱོད་པའོ། །གྲངས་ཀྱི་བྱེ་བྲག་བརྗོད་པ་ནི་དྲུག་བརྒྱ་ལྷག་པའི་སྟོང་ཕྲག་ཉི་ཤུ་རྩ་གཅིག་གིས་འགྲོ་འོང་ངོ་། །དེ་ལས་འགྲོ་བ་དང་འོང་བ་སྐད་
<pb id="88.51b"/>
ཅིག་གོ། །ལྷ་མོས་གསོལ་པ། ཀྱེ་བཅོམ་ལྡན་འདས་ཇི་ལྟར་འདོད་པའི་ལྷ་ཡིས་རབ་ཏུ་གསལ་བར་གང་མཛད། འདོད་པ་སྒྲུབ་པ་ཁྱབ་འཇུག་གིས་ཀྱང་སྒྱུ་མས་སྤྲུལ་པ་བྱས་པ་བཞིན་ལཀྵ་མེ་དང་དབྱངས་ཅན་མ་དག་གི་
ཕྱིར། དབུལ་པོ་རྣམས་ལ་མུན་པ་དག་དང་བྲལ་བ་ལྟར་ཞིང་སྐྱོང་བས་ན་སྦྱོར་བ་བསྒོ་བ་བྱས་པ་ཡིན་ནམ། བཅོམ་ལྡན་འདས་ཀྱིས་བཀའ་སྩལ་པ། ཀྱེ་ལྷ་མོ་འཛམ་བུའི་གླིང་བའི་སེམས་ཅན་རྣམས་འཁོར་བ་ན་འཁོར་
ཞིང་ཡོད་པ་དེ་རྨོངས་པ་དང་། འདོད་ཆགས་དང་། ཕྲག་དོག་དང་། ཕྲ་མ་རྣམས་སྐྱེས་པར་གྱུར་པས་དཔལ་ནག་པོ་ཆེན་པོ་ཡིས་གང་སྨྲས་པ་དེ་གུས་པ་དང་བཅས་པས་སོ། །ཁྱབ་འཇུག་ལྟར་འདོད་པའི་ལྷ་དང་། 
མཁའ་འགྲོ་མ་དྲུག་ཅུ་རྩ་བཞི་འཁོར་དང་བཅས་པ་རྣམས་བསྐྱེད་པར་བརྗོད་དོ། །ལྷ་མོས་གསོལ་པ། ཀྱེ་བཅོམ་ལྡན་འདས་ནག་པོ་ཆེན་པོ་ཞེས་བྱ་བ་ཅི་ལ་བགྱི། བཅོམ་ལྡན་འདས་ཀྱིས་བཀའ་སྩལ་པ། ནག་པོ་ཆེན་པོ་
ལ་དམིགས་ནས་སྡོད་པ་དེ་ཡིས་དུས་ཀྱི་གྲངས་ཤིན་ཏུ་ཚད་མར་བྱས་པ་དང་། ཉི་མ་རེ་རེ་ཞིང་གྲངས་གང་ལ་བཟང་པོར་རྒྱུ་བ་དེ་ནག་པོ་ཆེན་པོ་ཞེས་བརྗོད་དོ། །གང་ལ་མེད་པ་འམ། གང་ལ་དུས་ཆེན་པོའི་མཐའ་དང་ལྡན་
པ་ནག་པོ་ཆེན་པོ་སྟེ། ནག་པོ་ཆེན་པོར་ཡོངས་སུ་བྱ་བ་འདིའོ། །ལྷ་མོས་གསོལ་པ། ཡི་གེ་མ་ཞེས་བགྱི་བ་གང་ལགས། ཧཱ་ཞེས་བྱ་བ་ནི་ཅི་ལ་བགྱི། ཀཱ་ལ་ཞེས་པ་ནི་ཇི་ལྟ་བུ་ལགས། བཅོམ་ལྡན་འདས་ཀྱིས་
བཀའ་སྩལ་པ། མ་ཞེས་པ་སེམས་དཔའི་སྙིང་རྗེ་དང་། ཧཱ་ཞེས་པ་ཤེས་རབ་དང་སྦྱོར་བ་སྟེ་ཤེས་རབ་ཉིད་དོ། །ཀཱ་ལ་ནི་གཉིས་ཚོགས་པ་ལས་དུས་ཏེ། ཐབས་དང་ཤེས་རབ་ཀྱིས་སྙིང་རྗེ་ཆེན་པོ་ལ་སྦྱོར་བ་ཞེས་པའོ། །
རེངས་པ་དང་། བསྐྲད་པ་དང་། སྡེ་རེངས་པར་བྱེད་པ་དང་། མངོན་སྤྱོད་རྣམས་རྣལ་འབྱོར་གྱི་དབང་ཕྱུག་རྣམས་ཀྱིས་ཇི་ལྟར་རིགས་པས་རྣལ་འབྱོར་མ་བརྒྱད་རྒྱུད་འདིར་བཞེངས་པ། གཏུམ་པའི་དབང་ཕྱུག་མ་དང་།
<pb id="88.52a"/>
ཙར་ཙི་ཀཱ་དང་། དུས་ཅན་མ་དང་། རིགས་ཀྱི་དབང་ཕྱུག་མ་དང་། དུམ་སྐྱེས་མ་དང་། མཆེ་གཙིགས་མ་དང་། མི་ཐུང་མ་དང་། དབང་ཕྱུག་ཆེན་མོ་རྣམས་གང་གིས་བསྒོམས་པ་ལ་སྐྱེ་སྟེ། འཛིན་པའི་
ཤེས་པ་དེ་དུས་ཀྱིས་གཙོ་བོ་གྲོལ་བར་འདོད་པའོ། །དེ་ནི་བསྒོམ་བྱ་དང་སྒོམ་པ་མེད་པ་ཡིན་ནོ། །གང་དང་གང་གིས་བསྒོམ་པ་རྣམས་མི་སྐྱེའོ། །དེས་ན་ཡིད་ཀྱི་མངའ་བདག་གིས་སེམས་རབ་ཏུ་བརྟགས་པ་མེད་པ། །
བཻ་ཏཱ་ལིའི་གཟུགས་ཀྱིས་ཡང་དག་པར་བསྒྲུབས་ཀྱང་མི་སྐྱེའོ། །རིགས་ལྔ་ལ་སྤྱད་པ་ཡིས་ཇི་ལྟར་གསུངས་པའི་ལས་དེ་ལྟར་འགྲུབ་པོ། །གཞན་དང་གཞན་དུ་བགྲོད་པ་ནི་ཚེས་ཀྱི་བྱེ་བྲག་བཟང་པོ་ལ་མ་བྱུང་བ་འབྱུང་
བར་འགྱུར་བའི་དོན་དུའོ། །ངེས་པར་གང་དང་གང་ཐོབ་པར་བྱེད་པར་འགྱུར་ཏེ། རྣམ་གྲངས་ཀྱི་འབྲས་བུ་དེ་རྣམས་སོ། །དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས་དེ་ཁོ་ན་ཤེས་པར་བྱེད་པའི་ལེའུ་སྟེ་དང་པོའོ།།  །།<head n="2" t="གཉིས་པ། ཐབ་ཁུང་གི་རྣམ་པ་བསྟན་པ་ཞེས་བྱ་བའི་ལེའུ།" type="lewu" zh="81.158"/>
ཐབ་ཁུང་གི་རྣམ་པའི་ལེའུ་བཤད་པར་བྱ་སྟེ། ལྷ་མོས་གསོལ་པ། ཀྱེ་རྗེ་བཙུན་སེམས་ཅན་གྱི་ཕྱིར་དངོས་གྲུབ་བརྒྱད་ཀྱི་བྱ་བ་དེའི་དོན་དུ་སྡུག་བསྔལ་མེད་པར་བྱེད་པ་གང་གིས་ཉེ་བར་འཐོབ། བཅོམ་
ལྡན་འདས་ཀྱིས་བཀའ་སྩལ་པ། ཟླ་བ་རྒྱུ་བའི་དུས་སུ་དབུགས་ཕྱིར་རྒྱུ་བ་བཟུང་སྟེ་གནས་པས་ངེས་པར་དངོས་གྲུབ་ཆེན་པོ་བརྒྱད་འགྲུབ་བོ། །གང་གི་ཚེ་ཡོངས་སུ་སྨིན་པར་འདོད་པས་འདི་བྱས་ན་འགྲུབ་བོ། །གསད་པ་
ལ་ཐབ་ཁུང་གྲུ་བཞི་པ་རྒྱར་ཁྲུ་གང་པར་མེ་ཏོག་ནག་པོས་སྦྱིན་སྲེག་བྱའོ། །རེངས་པ་ལ་ཟླུམ་པོ་རྒྱར་ཁྲུ་དོ་པའོ། །དབང་དུ་བྱ་བ་ལ་གྲུ་གསུམ་རྒྱར་ཁྲུ་གང་པ། ས་སྦྱང་བ་ཁྲུ་གང་བརྐོས་ལ་བྱས་སྟེ། མེ་ཏོག་དམར་པོས་
སྦྱིན་སྲེག་བྱ་བ་ནི་བློ་གྲོས་ཅན་གྱིས་དོམ་གྱི་པགས་པ་ལ་བསྡད་ལ་འདི་བྱའོ། །རྐང་བྱུག་སྒྲུབ་པའི་དོན་དུ་སྦྱིན་སྲེག་གི་ཐབ་ཁུང་གི་མཚན་ཉིད་བརྗོད་པ་ཟླུམ་པོ་ཁྲུ་གང་པ་ལས་སྦྱང་བ་ནི་ཁྲུ་ལྔ་བརྐོས་ལ་བྱའོ། །མིག་
<pb id="88.52b"/>
སྨན་དོན་དུ་སྦྱིན་སྲེག་འདིར་བརྗོད་པ། སྦྲུལ་གྱི་མགོ་ལྟ་བུ་ཁྲུ་ཕྱེད་དང་དོ་པ་ལས་སྦྱང་བ་ཁྲུ་བདུན་བརྐོས་པ་ནི་མིག་སྨན་གྱི་ཐབ་ཁུང་ངོ་། །འདིར་རི་ལུའི་བསྟན་པ་ནི་གླང་པོ་ཆེའི་རྨིག་མ་ཙམ་པ་ལ། ས་སྦྱང་བ་ཁྲུ་བཅུ་བརྐོས་པ་འདི་རི་ལུའི་
ཐབ་ཁུང་ངོ་། །བཅུད་ལེན་གྱི་དོན་དུ་ཐབ་ཀྱི་དབྱིབས་རྣ་བརྒྱན་ལྟ་བུ་ཁྲུ་ཕྱེད་དང་གཉིས་པ་ལ། ས་སྦྱང་བ་ཁྲུ་གསུམ་བརྐོས་པ་ནི་བཅུད་ལེན་གྱི་ཐབ་ཁུང་ངོ་། །རྒྱལ་པོའི་དོན་དུ་ཐབ་ཁུང་ཁྲུ་གང་བ་ཡིན་ཏེ། དབྱིབས་ཟླུམ་པོའོ། །
ས་སྦྱང་བ་ལ་ཁྲུ་བརྒྱད་བརྐོས་པ་ནི་དངོས་གྲུབ་སྒྲུབ་པའི་དོན་དུ་སྟེ། སྦྱོར་བ་འདི་ཡིས་དངོས་གྲུབ་ངེས་པའོ། །འདིར་བརྗོད་པ་ཐམས་ཅད་མེ་ཏོག་དཀར་པོས་སྦྱིན་སྲེག་བྱས་ན་དངོས་གྲུབ་ཐམས་ཅད་ཀྱི་འབྲས་བུ་ཉེ་བར་འཐོབ་པར་འགྱུར་རོ། །
ནག་པོ་ཆེན་པོའི་རྒྱུད་ཀྱི་རྒྱལ་པོ་ལས་ཐབ་ཁུང་གི་རྣམ་པ་བསྟན་པ་ཞེས་བྱ་བའི་ལེའུ་གཉིས་པའོ།།  །།<head n="2" t="གསུམ་པ། སྔགས་ཀྱི་ལེའུ།" type="lewu" zh="81.159"/>དེ་ནས་སྔགས་ཀྱི་ལེའུ་བཤད་པར་བྱ་སྟེ། སྔགས་ཀྱི་བྱེ་བྲག་གཉིས་ལས་ཞི་བའི་སྔགས་ཀྱི་རིམ་པ་ནི་ཨོ་
ཡིག་གི་མིང་གིས་རྒྱུད་འདིར་ཤེས་ཏེ། སངས་རྒྱས་ཀྱི་བསྟན་པ་སྐྱོབ་པ་ཞི་བ་ལ་དགའ་བའི་སྔགས་སོ། །སངས་རྒྱས་ཀྱི་དམ་བཅའ་བྱས་པ་དེའི་ཕྱིར་ཡེ་ཤེས་ཆེན་པོའི་སྔགས་བརྗོད་པའོ། །ཨོྃ་མ་ཧཱ་ཀཱ་ལ་ཧཱུྃ་ཕཊ་སྭཱ་ཧཱ། ཕྱག་གཉིས་
པའི་སྔགས་སོ། །ཨོྃ་ཧྲཱཾི་ཧྲཱིཾ་ཧཱུྃ་ཧཱུྃ་ཕཊ་ཕཊ། ཕྱག་བཞི་པའི་སྔགས་སོ། །ཨོྃ་མ་ཧཱ་བྷཻ་ར་བ་སརྦ་སིདྡྷི། དཱ་ཡ་ཀ་ཌཾ་ཧཱུྃ་ཀུཾ་དྷྭཾ་ཊཿ། ཕྱག་དྲུག་པའི་སྔགས་སོ། །ཨོྃ་ཨཱཿཧཱུྃ་ཕཊ། ཧྲཱིཿཧཿ། ཕྱག་བརྒྱད་པའི་སྔགས་སོ། །ཨོྃ་ཧཱི་ཀཾ་ཧཱུཾ་
ཀཱི་ལ་ཀཱི་ལ་མ་ཧཱ་ནཱ་དཱ་ཀཱ་རཱ་ལ་བི་ཀ་རཱ་ལཀྵཱི་གྲཱྀ་ཧཿ། ད་ཧ་ད་ཧ། པ་ཙ་པ་ཙ། སིདྡྷི་དཱ་ཀཱ་ཡ་སྭཱ་ཧཱ། ཕྱག་བཅུ་པའི་སྔགས་སོ། །ཨོྃ་དཾ་ཥྟྲོཏ་ཀ་ཊ་བྷཻ་ར་བཱ་ཡ་སཾ་སཾ་སཾ་རུ་རུ་རུ་རུ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་བཅུ་གཉིས་པའི་སྔགས་ཏེ་ལས་
ཐམས་ཅད་བྱེད་པ་དང་། སངས་རྒྱས་ཐམས་ཅད་ཀྱིས་ཕྱག་བྱེད་པ་དང་། འཇིག་རྟེན་གསུམ་འགྲུབ་པ་དང་། གང་འདོད་པ་བྱེད་པར་འགྱུར་རོ། །ཨོྃ་ཡ་མ་ཛ་ག་ད་ཀྵོ་བྷ་ཡ་ཀྵོ་བྷ་ཡ། ཏཱ་ལ་པ་ཏཱ་ལ་ཁཱ་ཧི་ཁཱ་ཧི། གྲྀཧྞ་བ་ལཾི་གྲ་ཧཱཿ
<pb id="88.53a"/>
གྲ་ཧཱཿ། ཨོྃ་མཾ་ཙཾ་མ་ཧཱ་བྷཻ་ར་བཱ་ཡ་སྭཱ་ཧཱ། དངོས་གྲུབ་ཐམས་ཅད་ཀྱི་དོན་དུ་ཕྱག་བཅུ་བཞི་པའི་སྔགས་འདིས་གཏོར་མ་རྒྱུན་དུ་སྦྱིན་ནོ། །ཨོྃ་མཾ་མཾ་རཾ་ཧཱུྃ་ཧཱུྃ་མཾ་རཀྵ་པཱ་ལཱ་ཡ་ཧཱུྃ་བཛྲ་ཕཊ། བདག་བསྲུང་བའི་སྔགས་སོ། །
ཨོྃ་དྷ་ར་ཎི་དྷ་ར་དྷ་ར་ཧཱུྃ་ཧཱུྃ་ཨ་མུ་གསྱ་རཀྵཱ་ཀུ་རུ་སྭཱ་ཧཱ། གཞན་བསྲུང་བའི་སྔགས་སོ། །ཨོྃ་ཧྲཱཾ་ཧྲཱཾ་ཡཾ་མཾ་ཀ་རཱ་ལ། བི་རཱ་ལཱ་ཀྵ་བཾ་ཀ་རཱ་ལ་མ་ཧཱ་ཡོ་གེ་ཤྭ་ར་སརྦ་དཱ་ཡ་ཀ་སྭཱ་ཧཱ། ཕྱག་བཅུ་དྲུག་པའི་སྔགས་སོ། །ཨོྃ་ཤྲཱི་ཀྵཱི་གྲཱིཧྞ་བ་ལི་
ཧཱུྃ་ཕཊ། མདྱ་མཱཾ་ས་པུཥྤ་དྷཱུ་པ། རཀྟ་ཏ་ལེ་པཱ་ཏ་ལེ་ཨཥྚ་ནཱ་ག་དེ་ཝ་ཡཀྵ་རཱཀྵ་ས་གྲཱིཧྣ་ཨི་དཾ་བ་ལིཾ་ཧཱ་ཧཱ་ཧཱ། ཧཱུྃ་ཁཱ་ཧི་ཁཱ་ཧི། ཁ་ཁ་ཧཱུྃ་ཛ་ཕེཾ་ཕེཾ་ཧཾ་ཧཾ་མ་ཧཱ་ཌ་དྷ་ར་ཧཱ་ས་གརྫྫ་གརྫྫ། ཀྲཱིཥྞ་བ་ར་ཎཱི་ཡེ་ཧེ་ཧཱུྃ་སྭཱ་ཧཱ། སྲན་མ་ཆེན་པོ་ལེགས་
པར་བཙོས་པ་དང་། ཆང་དང་། ཤ་དང་། ཁྲག་གིས་ལེགས་པར་བཀང་ལ། དེ་ནས་མཚན་མོ་རྒྱུན་དུ་གཏོར་མ་སྦྱིན་པ་སྟེ། ཞག་ཉི་ཤུ་རྩ་གཅིག་ན་དགེ་བའི་མཚན་མ་འབྱུང་ངོ་། །ཟླ་བ་གཅིག་ན་དངོས་གྲུབ་སྟེར་ཏེ། ལོ་གཅིག་ན་གང་
འདོད་པ་སྟེར་རོ། །ཨོྃ་ཧྲཱི་ཧྲཱི་ཧཱུྃ་ཕཊ། འདི་ནི་སྔགས་ཀྱི་རྒྱལ་པོ་སྔགས་བཀླགས་པ་ཙམ་གྱིས་སྡིག་པ་ཐམས་ཅད་ཟད་པར་འགྱུར་ཞིང་རྒྱུན་དུ་བཟླས་ན་དངོས་གྲུབ་ཐམས་ཅད་འགྲུབ་བོ། །སྒྱིད་སྙོམས་དང་བཅས་པར་སྟོང་ཕྲག་
ལྔ་བཟླས་ན་ཞི་བ་ངེས་པར་འགྲུབ་བོ། །ཁྲི་ཕྲག་གཅིག་བཟླས་ན་བུད་མེད་དབང་དུ་འགྱུར་རོ། །འབུམ་གྱིས་རྒྱལ་པོ་དབང་དུ་འགྱུར་རོ། །འབུམ་ཕྲག་ལྔ་ཡིས་ལྷ་དང་གནོད་སྦྱིན་ཐམས་ཅད་ངེས་པར་དབང་དུ་འགྱུར་རོ། །ངེས་པར་འགུགས་
པར་ཡང་བྱེད་ན་སྐྱེས་པ་དང་བུད་མེད་ལྟ་སྨོས་ཅི་འཚལ། དབང་དུ་བྱ་བའི་སྔགས་སོ། །ཨོྃ་མ་ཧཱ་ཀཱ་ལ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། སྤྱིའི་སྔགས་སོ། །ཨོྃ་མ་ཧཱ་ནཾ་དེ་ཤྭ་ར་ཧཱུྃ་ཕཊ་སྭཱ་ཧཱ། མེའི་ཁ་དོག་ཁ་ལ་བསྒོམས་ན་འཆིའོ། །ཨོྃ་ཀྵླཾི་ཤྲཱི་ཧོ་ཀྵཿདེ་བ་དཏ་ཏཾ་མཾ་
མཾ་མཱ་ར་ཡ་ཕཊ། གསད་པའི་སྔགས་སོ། །ཨོྃ་ཀྵཱི་ཧེ་ཙ་ཏ་ཌེ་ཤྭ་རཱི་ཧཱུྃ་ཤྲཱི་སྭཱ་ཧཱ། གཏུམ་པའི་དབང་ཕྱུག་མའི་སྔགས་སོ། །ཨོྃ་ལཱ་ཀེ་ཀུ་ལི་གེ་ཤྭ་རི་ཧེ་ཕེཾ་སྭཱ་ཧཱ། རིགས་ཀྱི་དབང་ཕྱུག་མའི་སྔགས་སོ། །ཨོྃ་མཱཾ་མ་ཧེ་ཤྭ་རཱི་ཧཱུྃ་ཤྲཱི་ཧེ་ཕེཾ། དབང་
<pb id="88.53b"/>
ཕྱུག་མ་ཆེན་མོའི་སྔགས་སོ། །ཨོྃ་ཀི་ལི་བི་ཀ་རཱི་ལ་ཤྲཱིཿཀྵཾི་ཀྵཱཾི་ཧཱུཾ་ཕཊ་སྭཱ་ཧཱ། དུས་ཅན་མའི་སྔགས་སོ། །ཨོྃ་ཙྃ་ཙ་ར་ཙ་ཡ་ཧཱུྃ་ཧྲཱིཿཙར་ཙི་ཀཱའི་སྔགས་སོ། །ཨོྃ་ཙ་མུ་ཎ་ཌེ། ད་ཧ་ད་ཧ་པ་ཙ་པ་ཙ། ཨོྃ་དཾ་བ་ལིཾ་གྲྀཧྞ་གྲྀཧྞ་ཧཱུྃ་ཕེཾ་ཧེཾཤྺུ་ཕཊ་
སྭཱ་ཧཱ། ལྷ་མོ་དུམ་བུ་ཅན་གྱི་གཏོར་མའི་སྔགས་སོ། །ཨོྃ་ཧྲཱི་ཧཱཿཧཱུྃ་ཤྲཱི་ཕཊ་སྭཱ་ཧཱ། ལྷ་མོ་ཨུ་མཱའི་སྔགས་སོ། །ཨོྃ་ཨཱཿཧཱུྃ། ལུས་ངག་ཡིད་གསུམ་བྱིན་གྱིས་བརླབ་པའི་སྔགས་སོ། །ཨཿཧཱུཾ་ཀྵིཾ་ཥཱིཾ་ཨོྃ་གྷཾ་དེ་བ་དཏྟ་
ཧི་མཱ་ར་ཡ་མཱ་ར་ཡ་ཧཱུྃ་ཕཊ། ཐམས་ཅད་གསད་པའི་སྔགས་སོ། །ཨོྃ་ཀྵིཾ་ཧ་ཧཱཾ། ཆེ་གེ་མོ་ཨུཙྩ་ཊ་ཡ་ཧཱུྃ་ཕཊ། བསྐྲད་པའི་སྔགས་སོ། །ཨོྃ་མཾ་ཛཾ་ཀྵཾ། དགྲ་རེངས་པར་བྱེད་པའི་བསྔགས་སོ། །ཨོྃ་ཛཾ་ཧཱུྃ་ཧ་སྟིཾ་སྟཾ་བྷ་ཡ་ཕཊ། 
བྱི་བའི་མཇུག་མ་ལ་ལན་བདུན་དུ་བསྔགས་ཏེ། བརྒྱབ་ན་གླང་པོ་ཆེ་རེངས་པའོ། །ཨོྃ་ཁཿཧཿཕཊ། གྷོ་ཏ་ཀསྟིཾ་བྷ་ནཾ་ཞེས་པས་བ་ལང་གི་ཤ་ལ་སྔགས་ཏེ་བརྒྱབ་ན་རྟ་རེངས་པར་འགྱུར་རོ། །ཨོྃ་མུཿཧཱཾ་སརྦ་པཱ་ཤུ་ན་སྟོྃ་བྷཱ་
ཡ་མོ་ཧཱ་ཡ་ཧཱུྃ་ཕཊ། སྟག་གི་ལྤགས་པ་ལ་ལན་བདུན་སྔགས་ནས་བརྒྱབ་ན་མ་ཧེ་དང་། ཁྱི་དང་། གླང་པོ་ཆེ་དང་། བ་ལང་དང་། ཅེ་སྤྱང་དང་། སྟག་དང་། དོམ་རྣམས་ངེས་པར་རེངས་པར་འགྱུར་རོ། །ཨོྃ་མ་ཧཱ་ནཾ་ཏ་ཧཱུྃ་ཧཿདངུལ་
ལ་ལན་བདུན་བཟླས་ནས་སྦྲུལ་ལ་བརྒྱབ་ན་སྦྲུལ་རེངས་པར་བྱ་བའི་སྔགས་སོ། །ཨོྃ་མུ་ཁཾ་སྟཾ་བྷ་ཡ་ཆེ་གེ་མོའི་བཾ་ཕཊ། མིའི་ངག་རེངས་པར་བྱ་བ་ལའོ། །ཨོྃ་ཧྲཱིཿམཾ་རཾ་ཙ་མུཎྜ་ཧཿཤྲཱི་ཧཱུྃ་ཕཊ། རལ་གྲི་ལ་སོགས་པ་
རེངས་པར་བྱ་བའི་སྔགས་སོ། །ཨོྃ་མ་ཧི་ལ་ལ་བྷ་ལེ་ལ་ཧ་ཧོཿ ལོང་པ་རེངས་པར་བྱེད་པའོ། །ཨོྃ་གྷཾ་ཧཱུྃ། བུད་མེད་རྨོངས་པར་བྱེད་པའི་སྔགས་སོ། །ཨོྃ་ཧཿཀ་ཧ་ཀ་ཧ་མ་ལི་ནི་མུ་ཁེ། ཡ་སཱ་དྷ་ཡ། མ་ཧཱ་
ཀཱ་ལ་བུད་དྷ་ཛྙཱཾ། པྲ་ཧི་ཏོ་སི། མཱ་ར་ཡ་མཱ་ར་ཡ། ཀཱ་ར་ཡ་ཀཱ་ར་ཡ་སརྦ་དུ་པྲ་དུ་གྲཱྀཧྞ་གྲཱྀཧྞ། མ་ར་མ་ར། ཁ་ཁ་ཁཱ་ཧི་ཁཱ་ཧི། ཤཱི་གྷྲཾ་ད་ཧ་ད་ཧ། པ་ཙ་པ་ཙ། ཧཱུ་རེ་ཧཱུ་རེ། མཾ་རཾ་ཧཱུྃ་ཕཊ། ཨི་དཾ་བ་ལིཾ་གྲ་ཧ་གྲ་ཧ།
<pb id="88.54a"/>
ཤྲཱི་སྭཱ་ཧཱ། སངས་རྒྱས་ཀྱི་བསྟན་པ་ལ་བྱ་བ་མ་ཡིན་པ་བྱེད་པའི་མི་རྩོད་པ་དང་རབ་ཏུ་རྩོད་པ་དག །སྔགས་འདིས་མིའི་ཐོད་པ་བཟའ་རྒྱུས་བཀང་ལ་ནག་པོའི་ཚེས་བརྒྱད་ལ་གཏོར་མ་སྦྱིན་ནོ། །སྐད་ཅིག་དེ་ཉིད་ལ་འཆིའོ་
རིམས་ཀྱིས་ཐེབས་པར་འགྱུར་རོ། །མེ་ཡིས་རབ་ཏུ་འཚིག་པར་འགྱུར་རོ། །མགོ་འགེམས་པར་འགྱུར་རོ། །གཏོར་མ་ཆེན་པོའི་སྔགས་ཏེ་དགྲ་གནོན་པའོ། །ཨོྃ་ཙ་མུཎ་ཌེ། ཧ་ན་ཧ་ན། ད་ཧ་ད་ཧ། ཧཱུྃ་ཕཊ། གསད་པའི་
སྔགས་སོ། །ཨོྃ་ཧཱུྃ་མྃ་མཱ་ར་ཡ་སྭཱ་ཧཱ། དགྲ་གསད་པའི་སྔགས་སོ། །ཧཱུྃ་ཕཊ། ཨ་ཐ་བྷ་ག་བཱན་བོ་དྷི་སཏྭཱ་མ་ཧཱ་སཏྭཱ་མ་ཧཱ་ཀཱ་རུ་ཎི་ཀཱ། ཏདྱ་ཐཱ། ཨོྃ་ཀཱ་རཱ་ལ་བི་ཀ་ཊེ་ཤྭ་ར། ཧཱུ་ལུ་ཧཱུ་ལུ། ཀི་ལི་ཀི་ལི། མ་ཧཱ་ཀ་ཀཱ་ལ་ཧ་ལ།  
ཀྵཱཱཾ་ཤྲཾི་བྃ་ཙཾ་མཾ་ཧཾ་ཧཱུྃ། མ་ཧཱ་ནཾ་དེ་ཤྭ་རཱ་ཡ་སྭཱ་ཧཱ། སྔགས་འདི་ཉི་མ་རེ་རེ་ལ་ལན་བདུན་བདུན་དུ་བཟླས་ལ་གདོང་བ་བཀྲུས་ན་སྐྱེ་བོ་ཐམས་ཅད་ཀྱི་ཡིད་དུ་འོང་བར་འགྱུར་རོ། །དགྲ་ཐམས་ཅད་ངེས་པར་ཞི་བར་འགྱུར་རོ། །བྱ་བ་
ཐམས་ཅད་སྒྲུབ་པར་འདོད་པ་དེ་ལ་ཉིས་འགྱུར་དུ་སྟེར་བར་བྱེད་དོ། །སྒྲུབ་པ་ཐམས་ཅད་ལ་ཆེར་དགའ་བའི་གཟུགས་ནག་པོ་ཆེན་པོའི་སྔགས་སོ། །ཨོྃ་མ་ཧཱ་ཀཱ་ལ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ལས་ཚོགས་ཐམས་ཅད་བསྒྲུབ་པས་
འབྲས་བུ་འབྱུང་བར་བྱེད་པ་དཔལ་མགོན་པོ་ནག་པོའི་རྒྱུད་ཀྱི་རྒྱལ་པོ་ལས་སྔགས་ཀྱི་ལེའུ་སྟེ་གསུམ་པའོ།།  །།<head n="2" t="བཞི་པ། དབང་གི་རིམ་པར་ཕྱེ་བའི་ལེའུ།" type="lewu" zh="81.163"/>དེ་ནས་དབང་གི་ལེའུ་བཤད་པར་བྱ་སྟེ། དང་པོར་ནག་པོ་ཆེན་པོ་ཕྱག་གཉིས་པའི་
སྔགས་སྟོང་ཕྲག་བཅུ་བཟླས་ལ་སློབ་མ་ལ་དབང་བསྐུར་ཏེ། ཐོག་མར་བུམ་པའི་དབང་བསྐུར་བ་ཐུབ་པ་དྲིལ་བུའི་སྒྲ་དང་། རྡོ་རྗེའི་སྦྱོར་བ་དང་ལྡན་པས་ཆུ་ལ་སོགས་པ་དབང་ལྔ་རྣམས་ཀྱི་བྱེ་བྲག་གིས་སོ། །དྲུག་པ་
ལ་རྡོ་རྗེའི་རིམ་པ་རྣམས་ཀྱིས་དང་། བདུན་པའི་དབང་བསྐུར་བའི་བྱེ་བྲག་ནི་ཇི་ལྟ་བར་ཤེས་རབ་དང་མཉམ་པར་སྦྱོར་བའོ། །བརྒྱད་པ་ཞེས་པ་ནི་འདི་ལ་རྣལ་འབྱོར་མས་ཡོངས་སུ་འཁྱུད་པའོ། །དགུ་པ་ལ་སྐྱེས་བུ་ཉིད་ལ་
<pb id="88.54b"/>
རྗེས་སུ་སྐྱེ་བའོ། །བཅུ་པ་ལ་ནམ་མཁའི་ཆུ་རྣམས་ཀྱིས་སོ། །བཅུ་གཅིག་པ་རྣམས་ཀྱིས་ཀྱང་རིམ་པས་ཡང་དག་པའི་རིག་པས་བསྒྲུབས་པས། གནས་དང་གནས་སུ་རྗེས་སུ་འབྱུང་བ་ཐུབ་པ་ཀ་པི་ལ་བརྞ་ཤི་བ་ཇི་ལྟ་བར་རིམ་
པས་ཞི་བའི་ཡེ་ཤེས་སྒྲུབ་པ་འདི་གསང་ལ་སྤྱད་པར་བྱ་བ་བདུད་རྩི་ལྔ་དང་ཤེས་རབ་མ་འདི་རྣམས་ཀྱིས་སོ། །མ་དང་སྲིང་མོ་དང་། བྱ་རོག་རྐང་མ་དང་། མི་ཐུང་མ་དང་། སྒུར་མོ་རྣམས་དང་ཡང་དག་པར་སྦྱོར་བར་བྱ་བ་དང་། 
ཇི་ལྟར་བཀའ་སྩལ་པ་ལྟར་མིང་ཐམས་ཅད་ཡང་དག་པར་གཟུང་ངོ་། །དེ་ལྟར་བྱས་ན་མངའ་བདག་ལས་དབང་བསྐུར་ཇི་ལྟ་བ་བཞིན་ཉེ་བར་འགྱུར་རོ། །བླ་མས་སློབ་མ་བརྟགས་ལ་སྦྱིན་པར་བྱའོ། །མངའ་བདག་ཁྱོད་ཐབས་
དང་ལྡན་པས། བདག་ཉིད་ཆེན་པོ་བདག་ཅག་གིས་མིང་ཐམས་ཅད་སྤྱད་པས་སེམས་ཅན་གྱི་སྡུག་བསྔལ་སྤོང་བ་ཇི་ལྟ་བའི་ལམ་གསུངས་པ་ཞིག་བཅོམ་ལྡན་འདས་སྐྱེ་བོ་རྣམས་ཀྱི་དོན་དུ་གང་ཡིན་པ་དེ་དབང་གི་དོན་བྱེ་བྲག་
གི་རིམ་པ་ལས་ཇི་ལྟ་བར་ཤེས་པར་མཛོད་ཅིག །དུས་དང་ཚོད་ཇི་ལྟ་བར་ཤེས་པ་ལས་སོ། །དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས་དབང་གི་རིམ་པར་ཕྱེ་བ་སྟེ་ལེའུ་བཞི་པའོ།།  །།<head n="2" t="ལྔ་པ། ལྷ་དབང་བསྐུར་བའི་ལེའུ།" type="lewu" zh="81.164"/>དེ་ནས་ཡང་ལྷ་རྣམས་
དབང་བ་བཤད་པར་བྱ་སྟེ། དང་པོར་ལྷ་མོ་ལ་སོགས་པ་རྣམས་ཀྱིས་བུམ་པའི་དབང་བསྐུར་བར་བྱའོ། །ལྷ་མོ་བརྒྱད་རྣམས་ཀྱིས་ནི་བདུད་རྩིས་སོ། །མཆོད་ཡོན་དང་ཞབས་བསིལ་བྱིན་ནས་བསྟོད་པ་དང་། སྔགས་ཀྱིས་བྱིན་
གྱིས་བརླབ་པ་ནི། ཨོྃ་ཀ་ལ་ཤ་ཨ་བྷི་ན་ཡ་ནཾ་སྣ་ནཾ། ཨོྃ་ཤཱུནྱ་ཏཱ་ཨ་དྷིཥྛི་ཏེ་སྭཱ་ཧཱ། ཆུའི་དབང་བསྐུར་བ་བྱིན་པ་དང་། བདུད་རྩི་ལྔ་བྱིན་པ་ནི་ལྷ་མོ་རྣམས་ཀྱིས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །
ལྷ་མོ་རྣམས་ཀྱིས་མེ་ཏོག་གི་ཆར་འབབ་པར་འགྱུར་རོ། །གླ་རྩི་དང་དྲི་ཞིམ་པོ་ཡོངས་སུ་འཛིན་པར་འགྱུར་རོ། །སྲེད་མེད་ཀྱི་བུ་ལ་སོགས་པས་བྱིན་གྱིས་རློབ་པར་འགྱུར་རོ། །ལྷ་ཐམས་ཅད་ཀྱི་དམ་ཚིག་གིས་སྐྱོང་ཞིང་སྲོག་ལ་བབ་ཀྱང་གཏོང་བར་མི་འགྱུར་རོ། །
<pb id="88.55a"/>
འདི་ནི་ནག་པོ་ཆེན་པོའི་རྒྱུད་ལས་ལྷ་དབང་བསྐུར་བའི་ལེའུ་སྟེ་ལྔ་པའོ།།  །།<head n="2" t="དྲུག་པ། སྤྱོད་པའི་ལེའོུ།" type="lewu" zh="81.164"/>དེ་ནས་ཡང་རྡོ་རྗེ་འབྱུང་མོ་ལ་སོགས་པའི་ལྷ་མོ་གཙོར་གྱུར་པ་རྣམས་ཐེ་ཚོམ་སྐྱེས་ཏེ་ཡིད་མི་བདེ་བར་གྱུར་ནས། བཅོམ་ལྡན་
འདས་ལ་ཐམས་ཅད་ཀྱིས་འདི་སྐད་ཅེས་གསོལ་ཏོ། །ཀྱེ་བཅོམ་ལྡན་འདས་ཐེ་ཚོམ་འདི་རྣམས་བསལ་དུ་གསོལ། །འདི་ལྟར་ལེའུ་འདིར་བཤད་པའི་གར་གྱི་ཉམས་དགུ་དང་། གླུ་ཡིས་གྲུབ་པར་འགྱུར་བ་དེ་བདག་ཐེ་ཚོམ་མཆིས་
ན་གླུ་དང་གར་གྱིས་དོན་ཇི་ལྟར་དུ་འགྱུར་བ་ལགས། ལྷ་ལ་དབང་བསྐུར་བ་ཉེ་བར་སྤྱོད་པ་ཇི་ལྟར་འགྱུར་བ་ལགས། ཞེ་སྡང་ལ་སོགས་པའི་ཕྱག་རྒྱས་ཇི་ལྟར་རྒྱས་འདེབས་པར་འགྱུར་བ་ལགས། ས་བོན་ཐམས་ཅད་སྔགས་ཀྱི་ལེའུ་ལས་བརྗོད་
པ་ཇི་ལྟར་ལགས། ལྷ་མོའི་ས་བོན་ལ་ཐེ་ཚོམ་སྐྱེས་པ་གང་ལགས། གཟུགས་ཅན་གྱི་ས་བོན་གྱི་མཐུ་གང་ལགས། ཀྱཻ་བཅོམ་ལྡན་འདས་དམ་ཚིག་ཅན་རྣམས་ཀྱི་སྤྱོད་པ་གང་ལགས། བཅོམ་ལྡན་འདས་གྱིས་བཀའ་སྩལ་པ། ཀོ་ཡི་གྷ་ཎ་
པི་ཊ་ཊ་ཡི་ར་ཧཱ་ཧཱ་ཀཱ་རི་མ་ཧཱ་ཀཱ་ལ་ཨུཙྪ་ལ་ཡ་ཡི། ཀཀྐེ་ལེ་གྷ་ཎ་ཌ་མ་རུ་བཛྲ་ཛི་ཡ་ཡི། ཀཱ་རུ་ཎེ་ཡཱ་ཡི་ན་རེ་ལི་ཡཱ་ཡི། ཏ་ཧི་མ་ཧཱ་མ་ས་ནི་བ་བྷ་རེ་ཁཱ་ཧི་ཡ་ཡི། པི་བ་ཡི་མ་ཡ་ཎཱ་གྷཎྚེ། ཧ་རེ་ཀ་ལི་ཛྙཱ་ཛ་ར་པ་ཡི་ས་ཡི་བཱ་ཡི་ཡ་ཡི། དུཏ་ཏ་ར་མཱ་ག་པ་ཨི་
བཏྟེ། ཀསྟུ་ར་ཀཱ་ཏ་ཐ་རི་སིལླ་ཙ་ཨུ་ས་མ་ལཱ་གཱ་བི་ཡཱ་ཡི། སི་ལི་ནི་བྷ་ར་མཱཾ་ས། ཀཱི་ཏ་ཧི་ལ་ཧི་ཡ་ཡི། ནཱ་ཊེ་གཱི་ཏཾ་ཨེ་ཀོ་ན་མུ་ཡི་ལཱི་ལཱ་བྷ་ར་ཎ་མཱ་ལཱ་བྷ་རི་ཡ་ཡི་ཏ་ཧི་པ་ཎི་ཡ་ཡི། ས་ཧཱ་གཱ་ཐི་ཎ་ཀུན་དུ་རུ་པ་ཡི་ཡཱ་ཡི། ཌཱ་མ་རུ་ནཱ་ད་ཨུཙ་ཚ་ལི་
ཡ་ཡི། གར་ནི་དཔལ་ནག་པོ་ཆེན་པོའི་རྣལ་འབྱོར་གྱིས་ཇི་ལྟར་བདེ་བའི་སྦྱོར་བས་སྐྱ་རེང་ཤར་བ་དང་བསམ་གཏན་ལ་ཆགས་པའི་སེམས་ཀྱིས་སོ། །གོམས་པའི་རིགས་པའི་སེམས་ནི་སངས་རྒྱས་ཐམས་ཅད་ཀྱི་
དེ་བཞིན་ཉིད་ཀྱི་རྣལ་འབྱོར་གྱི་མ་རྣམས་ལའོ། །གཞན་དུ་ནི་མ་ཡིན་ནོ། །གར་དང་གླུ་འདི་དག་གིས་མཆོག་ཏུ་བདེ་བ་སྐྱེ་བར་འགྱུར་རོ། །འདི་ཉིད་ཀྱིས་བདག་བསྲུང་བ་དང་། ཚོགས་བསྲུང་བ་དང་། བདུད་རྩི་ལྔ་དང་མཆོག་ཏུ་དགའ་བའི་དབང་དུ་གྱུར་པའི་སྔགས་
<pb id="88.55b"/>
བཟླས་པ་འདིས་འཇིག་རྟེན་དུ་ཚེགས་མེད་པར་བྱ་བ་བྱེད་པ་དེའི་ཕྱིར་དངོས་གྲུབ་རྟག་ཏུ་བླང་བར་བྱའོ། །བར་དུ་གར་ཡང་བྱའོ། །ཡང་ཡང་དུ་ཚོགས་ཀྱི་བདག་པོ་དེ་ཉིད་ལ་དང་པོར་བྱ་རྒོད་ཀྱི་དྲི་དང་། གཉིས་པ་དཔལ་སྲེད་མེད་ཀྱི་
བུའི་དྲི་སྣའི་ཉེ་བར་དམིགས་པར་འགྱུར་རོ། །གསུམ་པ་གླ་རྩིའི་དྲི་དང་། གུར་གུམ་ལ་སོགས་པའི་དྲི་སྣ་ཚོགས་མཉམ་པར་ལོངས་སྤྱོད་པར་འགྱུར་བ། །རྣལ་འབྱོར་དབང་ཕྱུག་གི་སའོ། །དེའི་རྗེས་ལ་གླུ་བྱིན་གྱིས་བརླབས་པས་
བུང་བའི་སྒྲ་ཉན་པ་དང་། ངང་པ་དང་། ཁུ་བྱུག་དང་། གོ་མཱ་ཡུ་དང་། གལ་ཏེ་གར་བྱེད་ན་ཐམས་ཅད་དང་སྒྲ་བཞིན་ནོ། །དེ་ནས་ཀླུའི་ཚོགས་བྱིན་གྱིས་བརླབ་པ་ནི། ཕྱི་མི་འམ་ཅི་དང་། སྲེད་མེད་ཀྱི་བུ་ལ་སོགས་པ་དག་ཚིགས་
རྣམས་ཀུན་དུ་སྤྱད་པར་བྱའོ། །གྲོང་ཁྱེར་གྱི་མཐའ་འམ། སྐྱེད་མོས་ཚལ་ལམ། ནགས་ཚལ་དུ་ངེས་པར་མཚོན་པར་བྱའོ། །ཕྱག་རྒྱ་ཐམས་ཅད་ཀྱི་ངེས་པར་དངོས་གྲུབ་ཏུ་འགྱུར་རོ། །ལྷ་མོས་གསོལ་པ། ཀྱེ་བཅོམ་
ལྡན་འདས་འཛམ་བུའི་གླིང་པའི་སེམས་ཅན་གྱི་དོན་བྱེད་པར་འདོད་པ་དང་། བཅུད་ལེན་བྱེད་པར་འདོད་པ་རྣམས་དེ་བཞིན་དུ་དབང་ལ་སོགས་པ་དེ་རྣམས་ཀྱི་ཐབས་ཀྱིས་ཇི་ལྟར་འབྱུང་བ་བསྟན་དུ་གསོལ། བཅོམ་ལྡན་འདས་
ཀྱིས་བཀའ་སྩལ་པ། ལྷ་མོ་རྣམས་ཀྱིས་ཕྱག་རྒྱ་བཞི་ཇི་ལྟ་བར་ཤེས་པར་བྱའོ། །དེའི་རྗེས་སུ་ཐམས་ཅད་སྟོན་གྱིས། ཡང་ལྷ་མོས་གསོལ་པ། རིམ་པ་རྣམས་ཇི་ལྟར་ཡིད་ཆེས་པར་བཤད་པར་བྱེད། བཅོམ་ལྡན་འདས་
སེམས་ཅན་རྣམས་ཀྱིས་དོན་ཐོབ་པར་བྱ་བའི་ཕྱིར་ཡིན་ནམ། ལྷ་མོ་ངས་ལེའུ་བརྒྱད་པ་ལ་སོགས་པ་བཤད་པར་བྱའོ། །རིགས་རྣམ་པ་ལྔ་ལ་བཞུགས་ནས་གང་ཉི་མ་རེ་རེ་དེའི་འབྲས་བུ་དངོས་གྲུབ་ངེས་པར་འཐོབ་པར་འགྱུར་
རོ། །འདི་ནི་ནག་པོ་ཆེན་པོའི་རྒྱུད་ལས་སྤྱོད་པའི་ལེའུ་སྟེ་དྲུག་པའོ།།  །།<head n="2" t="བདུན་པ། ལྷ་རྣམས་བཞེངས་པའི་ལེའུ།" type="lewu" zh="81.167"/>དེ་ནས་ཐོག་མར་ཉེ་བར་མཁོ་བའི་མཆོད་པ་དང་། སྡིག་པ་བཤགས་པ་ལ་སོགས་པ་ཚངས་པའི་གནས་བཞི་བསྒོམས་ནས་ལྷག་
<pb id="88.56a"/>
མ་ཉིད། ཨོྃ་ཤཱུནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅་ཧྃ་བྱས་ནས་སྒྱུ་མའི་སྤྱོད་པ་ཐམས་ཅད་སྦྱངས་ནས། ནག་པོ་ཆེན་པོ་ཞལ་གསུམ་པ། དབུ་སྐྲ་སེར་པོ་འབར་བ་གྱེན་དུ་བརྫེས་པ། སྐྲ་དང་སྨིན་མ་འབར་བ། 
མཆེ་བ་གཙིགས་ཤིང་རྒོད་པས་འཇིགས་པར་མཛད་པ། ཤིན་ཏུ་འཇིགས་པའི་ཞལ་དང་པོ་གནག་པ། གཡོན་དཀར་པོ། གཡས་ཀྱི་ཞལ་ལྗང་གུ། སྟག་གི་པགས་པ་གོས་སུ་གྱོན་པ། མིའི་མགོ་བོའི་ཕྲེང་བས་ཉེ་བར་འཕྱང་
བ། ཐུང་ཞིང་གསུས་པ་འཕྱང་བ། ཀླུ་བརྒྱད་ཀྱི་བརྒྱན་གྱི་གདེངས་ཀས་བརྒྱན་པའོ། །ཕྱག་བརྒྱད་པ་གཡས་གཡོན་གྱི་དང་པོ་གཉིས་ཀྱིས་ལྷ་མོ་ལ་འཁྱུད་པ། གཉིས་པ་གྲི་གུག །གསུམ་པ་རྡོ་རྗེ། བཞི་པ་ཌཱ་མ་རུ། 
ཕྱག་གཡོན་ན་ཁྲག་གིས་བཀང་བའི་ཐོད་པ། གསུམ་པ་ན་དྲིལ་བུ། བཞི་པ་ན་ཐོ་བ། རོ་ལ་ཞོན་པ། ཞབས་གཡོན་བརྐྱང་བས་གནས་པ། རྣལ་འབྱོར་མ་བཞིས་ཡོངས་སུ་བསྐོར་བ། ཤར་ཕྱོགས་ཀྱི་སྣམ་བུ་ལ་ཙཎ་ཌེ་སྭ་རི་ཕྱག་
ན་གྲི་གུག་དང་ཐོད་པ་བསྣམས་པ། ཁ་དོག་དཀར་མོ་སྐྲ་གྲོལ་བ། མཆེ་བ་གཙིགས་ཤིང་འཇིགས་པར་མཛད་པ། ལྷོའི་སྣམ་བུ་ལ་ཙར་ཙི་ཀཱ་ཁ་དོག་ནག་མོ། གཅེར་བུ་སྐྲ་སིལ་བུ། ལག་པས་གྲི་གུག་དང་ཐོད་པ་བསྣམས་
པ། ཞབས་གཡོན་བརྐྱང་བས་གནས་པ། མཆེ་བ་གཙིགས་པ་ལ་སོགས་པ་འཇིགས་པར་བྱེད་པའོ། །ནུབ་ཀྱི་འཕར་མ་ལ་ཀཱ་ལི་ཀཱ་ཁ་དོག་ནག་པོ་མདུང་རྩེ་གསུམ་པ་དང་ཐོད་པ་བསྣམས་པ། སྐྲ་སིལ་བུ། ཐམས་ཅད་སྔ་མ་
སྨོས་པ་བཞིན་ནོ། །བྱང་དུ་རིགས་ཀྱི་དབང་ཕྱུག་མ་ལག་པ་གྱེན་དུ་བརྐྱང་སྟེ། གཡོན་པ་ན་ཐོད་པ་ཁ་དོག་ལྗང་གུ། ལྷག་མ་ཐམས་ཅད་སྔ་མ་བཞིན་ནོ། །ལྷ་མོ་ཐམས་ཅད་སྤྱན་གསུམ་པ། ལྷ་མོ་བཞིས་ཡོངས་སུ་བསྐོར་བའི་
བཅོམ་ལྡན་འདས་ལྷ་མོ་ལ་འཁྱུད་པ། ལྷན་ཅིག་སྐྱེས་པའི་ཁ་སྦྱོར་ལ་མངོན་པར་གནས་པ། སྦྱོར་བ་དེ་དག་སྤྱོད་པའི་རྣལ་འབྱོར་གྱིས་ཕྱག་བརྒྱད་པ་བཞེངས་པའོ། །དང་པོ་ཧཱུྃ་ལས་འོད་བྱུང་བས་ཁམས་གསུམ་ན་གནས་
<pb id="88.56b"/>
པའི་ལྷ་དང་། བླ་མ་དང་། སངས་རྒྱས་དང་། བྱང་ཆུབ་སེམས་དཔའ་རྣམས་སྤྱན་དྲངས་ལ། ཨོྃ་ཤཱུནྱ་ཏཱ་ལ་སོགས་པས་འགྲོ་བ་ཐམས་ཅད་རང་བཞིན་མེད་པར་བསྒོམས་ནས་ཧཱུྃ་གི་ས་བོན་ལས་འོད་ཟེར་བྱུང་ནས་དེས་
བཀུག་པའོ། །ཕྱི་ནས་རྡོ་རྗེ་དྲ་བ་རྣམ་པར་བསྒོམ་པར་བྱའོ། །རྟག་ཏུ་རྣལ་འབྱོར་པ་ཞལ་བཞི་པ། དང་པོ་ནག་པོ། གཡས་པ་དམར་པོ། གཡོན་པ་དཀར་པོ། རྒྱབ་ཕག་གི་གདོང་པ། ཞབས་བཞི་པ། གཡོན་བརྐྱང་
བས་གནས་པ། ཁ་དོག་ནག་པོ། གསུས་པ་འཕྱང་བ། ཞལ་རེ་རེ་ལ་སྤྱན་གསུམ་གསུམ་པ། དབུ་སྐྲ་གྱེན་དུ་བརྫེས་པ། ཨ་ཚོམས་འབར་བ། ལྷག་མ་སྔ་མ་བཞིན་ནོ། །ཕྱག་བཅུ་གཉིས་པ། ཕྱག་གཡས་
གཡོན་དང་པོ་གཉིས་ཀྱིས་ལྷ་མོ་ལ་འཁྱུད་པ། བཅོམ་ལྡན་འདས་ཀྱི་མཆེ་བས་ལྷ་མོའི་མཆུ་བཙིར་བ། གཡོན་གཉིས་པ་ན་རྔ་མ་དཀར་པོ། གསུམ་པ་ན་རྩེ་གསུམ་པ། བཞི་པ་ན་ཐོད་པ། ལྔ་པ་ན་གླང་པོ་ཆེའི་པགས་
པ་དང་། དྲུག་པ་ན་ལོག་འདྲེན་གྱི་མཆེ་བ། གཡས་ཀྱི་གཉིས་པ་ན་གྲི་གུག །གསུམ་པ་ན་རྡོ་རྗེ་རྩེ་གཅིག་པ། བཞི་པ་ན་ཐོ་བ། ལྔ་པ་ན་གླང་པོ་ཆེའི་པགས་པ། དྲུག་པ་ན་རྡོ་རྗེ། མ་ཧེ་ལ་ཞོན་པ། བདུད་ཐམས་ཅད་
ཞབས་ཀྱིས་མནན་པ། ལྗགས་འདྲིལ་བ། ཁྲག་འཛག་པ། ཞལ་ཁ་སྦྱོར་དུ་བྱེད་པས་གནས་པ། ལྷག་མ་སྔ་མ་བཞིན་ནོ། །རྣལ་འབྱོར་མ་བཞིས་ཡོངས་སུ་བསྐོར་བ། གླུའི་མཆོད་པ་ཉེ་བར་ལོངས་སྤྱོད་པ་རྣམས་
དང་། ཕེམ་གྱི་སྒྲ་ཆེན་པོ་སྒྲོགས་པ། གད་མོ་ཆེན་པོ་རྒྱུན་མི་འཆད་པར་འབྱུང་བའི་ལྷ་མཆོག་ཏུ་དགའ་བའི་རང་བཞིན་ཅན་གྱི་ཨཱ་ལི་ཀཱི་ལིའི་སྒྲ་དང་ལྡན་པ། འཇིག་རྟེན་པ་རབ་ཏུ་ཞི་བའི་དོན་དུ་འགྲོ་བ་འདི་རྣམས་
དགའ་བ་ཆེན་པོའི་རིམ་པའི་མགོན་པོ་ནི་ཧི་ལི་ཀཱི་ལིའི་སྔགས་ཀྱི་ཕྲེང་བ་དང་ལྡན་པའོ། །བུད་དྷའི་བསྟན་པ་དང་ལྡན་པ། ཕྱག་བཞི་པ་བཞེངས་པ་བཤད་པ་ནི་བཅོམ་ལྡན་འདས་ཀྱིས་དངོས་གྲུབ་ཐམས་ཅད་ཀྱི་དོན་དང་།
<pb id="88.57a"/>
བགེགས་ཉེ་བར་ཞི་བར་བྱེད་པ་ལ་ཞལ་གཅིག་ཕྱག་བཞི་པ། སྐུ་མདོག་ནག་པོ། མཆེ་བ་རྣམ་པར་གཙིགས་ཤིང་འཇིགས་པར་བྱེད་པ། ལྟོ་འཕྱང་བ། དབུ་སྐྲ་ཁམ་པ་གྱེན་དུ་བརྫེས་པ། ཨག་
ཚོམས་ཁམ་སེར། ཀླུ་བརྒྱད་ཀྱི་རྒྱན་གྱིས་བརྒྱན་པ། རོའི་གདན་ལ་བཞུགས་པ། རྒྱབ་སྟག་ལ་སྙེས་པ། ཧཱུྃ་ལས་བསྐྱེད་པ་ཕྱག་བཞི་པ། གཡས་ན་རྩེ་གསུམ་དང་ཐོ་བ། གཡོན་ན་གྲི་གུག་དང་ཐོད་པ། ཕེཾ་གྱི་སྒྲ་
འབྱིན་པ། ཕྱོགས་གཉིས་སུ་རྣལ་འབྱོར་མ་གཉིས་གནས་པ་བསྒོམ་པར་བྱའོ། །བགེགས་ཐམས་ཅད་ཞི་བར་བྱ་བའི་དོན་དུ་ཕྱག་དྲུག་པ་བཞེངས་པ་བཤད་པ། གསུམ་པ་མཆོག་ཏུ་དགའ་བའི་རང་བཞིན་ཅན། སངས་
རྒྱས་ཀྱི་བསྟན་པ་ལ་ཉེ་བར་ཕན་པར་བྱེད་པ། སྡིག་པ་ལ་སོགས་པ་ཡོངས་སུ་སྤོང་བ། དང་པོ་སྟོང་པ་ཉིད་ལ་སོགས་པ་ཡོངས་སུ་བསྒོམས་ནས་རྣལ་འབྱོར་པས་དང་པོར་རྡོ་རྗེ་གུར་གྱི་སྦྱོར་བ་བྱའོ། །དེ་དང་དུས་མཉམ་དུ་
ཧྲཱིཿའི་ས་བོན་ལས་ལངས་པའི་ལྷའོ། །སེང་གེའི་སྟེང་ན་གནས་པ། ཞལ་གསུམ་པ། དང་པོ་སྤྲིན་ནག་པོའི་མདོག །གཡས་དཀར་ལ་གཡོན་ལྗང་བ། མི་བརྟན་པའི་ཡན་ལག་ཅན། མཆེ་བ་གཙིགས་ཤིང་འཇིགས་པ། སྐྲ་
དམར་པོ་གྱེན་དུ་བརྫེས་པ། སྤྱན་གསུམ་པ། ཀླུ་བརྒྱད་ཀྱིས་བརྒྱན་པ། གཡས་ན་གྲི་གུག་ཐོ་བ་ཌཱ་མ་རུ། གཡོན་ན་ཐོད་པ་རྩེ་གསུམ་རལ་གྲི། གཏུམ་པའི་དབང་ཕྱུག་མ་དང་། ཀ་ལཾི་ག་དང་། རིགས་ཀྱི་དབང་ཕྱུག་
མ་དང་། ཙར་ཙི་ཀཱ་བཞི་རྣམས་ཀྱིས་བསྐོར་བ་ནི་ཁ་སྦྱོར་གྱི་རྣལ་འབྱོར་གྱིས་གནས་པ། ལྷ་མོ་བཞིར་གནས་པ་ཐམས་ཅད་ཀྱིས་ཡང་དག་པར་བསྐུལ་ནས་ལངས་པ། འབྱུང་བ་ལྔ་ལས་ཡང་དག་པར་བཞེངས་
པ། ཐམས་ཅད་ཀྱི་མིང་གིས་བསྐོར་བ། ལྷ་མོས་གསོལ་པ། ཀྱཻ་བཅོམ་ལྡན་འདས་རང་གི་ལྷའི་གཟུགས་ཀྱིས་འགྲོ་བའི་དངོས་གྲུབ་ཀྱི་མཚན་ཉིད་ཇི་ལྟར་ཤེས། བཅོམ་ལྡན་འདས་ཀྱིས་གསུངས་པ། ལྷ་མོ་
<pb id="88.57b"/>
ཨུ་མའི་རྣལ་འབྱོར་གྱི་བདག་ཉིད་དང་། དཔལ་ནག་པོ་ཆེན་པོའི་སྐྱེ་བོ་ལ་སོགས་པའི་དོན་དུ་སྐད་ཅིག་དང་གཅིག་ཤོས་གཞན་དང་གཞན་དུ་གང་བཀག་པ་དེ་ལ་དངོས་གྲུབ་མི་འཇུག་གོ། །དང་པོ་གོམས་པའི་དུས་སུ་དངོས་
གྲུབ་ཀྱི་མཆོག་གི་གནས་བརྟག་པར་བྱ་སྟེ། གང་དུ་གྲུབ་པའི་གནས་དེའམ། སྔགས་པ་རང་གི་ཁྱིམ་མམ། ཐང་སྟོང་ངམ། ཕྱི་རོལ་བླ་གབ་མེད་པ་འམ། དབེན་པའི་ཕྱོགས་སམ། དེར་མཉམ་པར་བཞག་སྟེ། 
ཁང་སྟོང་དུ་རྟག་ཏུ་བསྒོམ་པར་བྱའོ། །ཕྱག་བཅུ་དྲུག་པ། རྣལ་འབྱོར་མ་བརྒྱད་ཀྱིས་བསྐོར་བ། ཡང་དག་པར་ལྡན་པ་དེའི་འཁོར་རྣམས་སྲེད་མེད་ཀྱི་བུ་ལ་སོགས་པས་ཀྱང་ཡོངས་སུ་གང་བ་བསྒོམ་པར་བྱའོ། །དངོས་གྲུབ་
བསྒྲུབ་པ་ཞེས་ངས་བསམ་པར་བྱའོ། །རིགས་ལྔ་ལ་བཞུགས་པ། ཤེས་རབ་ཀྱིས་ཀྱང་མཉམ་པར་སྦྱོར་བའོ། །རྣལ་འབྱོར་པས་རྟག་ཏུ་བཟའ་བ་ནི་ཤ་ཆེན་ནམ་བ་ལང་དང་། ཁྱི་དང་། མི་ལ་སོགས་པ་ཤ་ལྔ་དང་། 
བདུད་རྩི་ལྔ་རྣམས་རྟག་ཏུ་བཟའ་བར་བྱའོ། །འདིར་དངོས་གྲུབ་འདོད་པའི་རྣལ་འབྱོར་པ་རྣམས་ཀྱིས་དངོས་གྲུབ་སྒྲུབ་བོ། །གང་རིགས་ལྔ་ལ་གནས་པས་སེར་སྐྱའི་ཤ་བཟའ་བར་བྱའོ། །དེ་ནས་བདག་གི་སེམས་ཀྱིས་ནག་
པོ་ཆེན་པོ་བསྒོམ་པར་བྱའོ། །རྣལ་འབྱོར་པས་ཕྱག་བཅུ་དྲུག་པ། རྟག་ཏུ་དེ་ཉིད་ཀྱིས་བྱེད་པ་བརྗོད་པར་བྱའོ། །གང་དང་གང་དུ་ཕྱག་གཉིས་པ་བསྒོམས་པས་དངོས་གྲུབ་ཐམས་ཅད་བསྒྲུབ་པའི་དོན་ནོ། །ཕྱག་རྒྱ་བསྒྲུབ་པ་
རབ་ཏུ་འབད་པ་ཡིས་ཕྱི་ནས་དུས་འདིར་དངོས་གྲུབ་ཐམས་ཅད་ངེས་པའོ། །དངོས་པོ་བསྒོམ་པ་བསྒོམ་པ་མེད་པའོ། །རྟག་ཏུ་དངོས་གྲུབ་ཀྱི་ཡེ་ཤེས་ཉེ་བར་འཐོབ་པའོ། །གང་དངོས་གྲུབ་ཐོབ་པའི་རྣམ་པ་ཇི་ལྟར་འགྱུར། 
དེ་ནས་དང་པོ་མཆོད་པ་ཉེ་བར་བྱ་སྟེ། དྲི་སྣ་ཚོགས་པ་ལ་སོགས་པ་སྤོས་དང་མེ་ཏོག་ཕྲེང་བ་ལ་སོགས་པའོ། །སྙིང་གར་ཧཱུྃ་ཡིག་བལྟས་ལ་མཆོད་པ་ལ་སོགས་པ་བྱས་ནས་མདུན་དུ་བལྟ་བར་བྱའོ། །སྡིག་པ་བཤགས་
<pb id="88.58a"/>
པ་ལ་སོགས་པ་བྱས་ནས་ཚངས་པའི་གནས་བཞི་བསྒོམ་པར་བྱའོ། །ལག་པ་ལ་དགོད་པ་ལ་སོགས་པ་བྱ་སྟེ། ལག་པ་གཡས་ལ་ཨོྃ་གཡོན་པ་ལ་ཨཾ། གནས་རྣམས་སུ་བྱིན་གྱིས་བརླབ་པ་ནི། 
ཨོྃ་ཐ་མུ་ཨཱཿཧཱུྃ། མིག་ཏུ་ཀྵི། རྣ་བ་གཡོན་པ་ལ་ཨཱ། རྣ་བ་གཡས་པ་ལ་ཨཱ། སྣ་ལ་ཏྲཾ། ལྕེ་ལ་ཧྲཱིཿ རྐང་པ་གཉིས་ལ་བཾ་བཱཾ། རྡོ་རྗེ་ལ་ཧཱུྃ། ཕྱིན་ནས་ལུས་ངག་ཡིད་བྱིན་གྱིས་བརླབ་པར་བྱའོ། །ཨོྃ་ཧཾ་ཧཱུྃ། སྙིང་
ཀར་ཧཱུྃ། མགྲིན་པར་ཨོྃ།  སྤྱི་གཙུག་ཏུ་ཧཾ། གཞལ་ཡས་ཁང་རྟ་བབས་བཞི་དང་ལྡན་པ། གྲུ་བཞི་པ། སེང་གེའི་གདན་ཡོངས་སུ་བསྒོམ་པར་བྱའོ། །སྟོང་པ་ཉིད་དུ་བསྒོམ་པར་བྱའོ། །ཨོྃ་ཤཱུནྱ་ཏཱ་ཛྙཱ་ན་བཛྲ་སྭ་བྷཱ་
བ་ཨཱཏ་མ་ཀོ྅་ཧཾ། ཇི་ལྟར་གྱུར་པ་དེ་ནས་བལྟ་བར་བྱ་སྟེ། པི་བང་དང་རྔ་བྲན་དང་། གླིང་བུ་དང་། ཏིང་ཏིང་ཤག་དང་། གར་དང་། གླུ་དང་། རྔ་སྒྲ་དང་། སྲེད་མེད་ཀྱི་བུ་ལ་སོགས་པས་ཧཱུྃ་གི་ཡི་གེ་བསམ་པར་བྱའོ། །
རྡོ་རྗེ་གུར་བཅིངས་པ་ལ་སོགས་པ་མ་ལུས་པ་སྔར་བཞིན་བྱའོ། །ལྷ་མོས་གསོལ་པ། ཀྱེ་བཅོམ་ལྡན་འདས་བཞེངས་ལ་སེམས་ཅན་གྱི་དོན་མཛོད་ཅིག །ཅིའི་ཕྱིར་སྟོང་པ་ཉིད་དུ་སེམས། སྟོང་པ་ཉིད་ཀྱི་ཏིང་ངེ་འཛིན་ལ་
མ་ཞེན་པར་གང་སེམས་ཅན་འཛམ་བུའི་གླིང་པ་རྣམས་ལ་གཟིགས་ཤིང་དངོས་གྲུབ་སྣ་ཚོགས་པ་རྣམས་བྱིན་ཅིག །བཅོམ་ལྡན་འདས་ཀྱིས་ལྷ་མོ་མ་ལུས་པ་ལ་གསུངས་པ། ལྷ་མོ་ཆེན་མོའི་བདག་ཉིད་ལྟོས་ཤིག་ལྟོས་
ཤིག །དཔལ་ནག་པོ་ཆེན་པོ་མཆོག་ཏུ་དགའ་བའི་རང་བཞིན་ནམ་མཁའི་རང་བཞིན་རྣམས་ཞལ་བཞི་པ་ཧཱུྃ་ལས་བསྐྱེད་པ། དང་པོའི་ཞལ་ནག་པོ། གཡོན་ལྗང་གུ། གཡས་དམར་པོ། རྒྱབ་མ་ཧི་ཥའི་གདོང་པ་ཅན། 
མཆེ་བ་གཙིགས་ཤིང་འཇིགས་པར་བྱེད་པ། འཇིགས་པ་ཆེན་པོའི་ང་རོ་ཤིན་དུ་དྲག་པ། འཇིགས་པ་ཡང་ཤིན་ཏུ་འཇིགས་པར་བྱེད་པ། སྨ་ར་སེར་པོ་དང་། སྐྲ་སེར་པོ་གྱེན་དུ་བརྫེས་པ། ཞལ་རེ་རེ་ལ་ཡང་སྤྱན་
<pb id="88.58b"/>
གསུམ་གསུམ་པ། སྐྲ་ཤིན་དུ་གྱེན་དུ་བསྒྲེང་བ། འོད་ཟེར་དང་ལྡན་པ། ཀླུ་འཇོག་པོས་དཀྲིས་པ། ཞབས་བཞི་པ། མ་ཧི་ཥ་འོག་ཏུ་གནོན་པ། ཕྱག་བཅུ་དྲུག་པ། གཡས་གཡོན་གྱི་དང་པོ་གཉིས་ཀྱིས་ལྷ་མོ་ལ་འཁྱུད་པ། 
ཞབས་གཡས་བརྐྱང་བས་གནས་པ། བདུད་བཞི་ཡང་དག་པར་མནན་པ། གཡས་ཀྱི་གཉིས་པ་ན་གྲི་གུག །གསུམ་པ་ན་ཐོ་བ། བཞི་པ་ན་རྔ་མ་དཀར་པོ། ལྔ་པ་ན་གཤིན་རྗེའི་དབྱུག་པ། དྲུག་པ་ན་རྡོ་རྗེ། བདུན་པ་
ན་ལོག་འདྲེན་གྱི་མཆེ་བ། བརྒྱད་པ་ན་གླང་པོ་ཆེའི་པགས་པ། གཡོན་གྱི་གཉིས་པ་ན་ཁྲག་གིས་བཀང་བའི་ཐོད་པ། གསུམ་པ་ན་རྩེ་གསུམ་པ། བཞི་པ་ན་རྔེའུ་ཆུང་། ལྔ་པ་ན་རྡོ་རྗེ། དྲུག་པ་ན་དྲིལ་བུ། བདུན་པ་ན་མ་
ཧེའི་མགོ། བརྒྱད་པ་ན་གླང་པོ་ཆེའི་པགས་པ་ལྟོ་འཕྱང་བ། སྟག་གི་པགས་པས་རྐེད་པ་དཀྲིས་པ། རིགས་ཅན་གྱིས་དཔུང་པ་བརྒྱན་པ། མགོ་བོའི་ཕྲེང་བའི་དོ་ཤལ་འཕྱང་བ། རྐེད་པ་དང་མགྲིན་པ་ལ་སོགས་པ་རྣམས་
ལ་དགའ་བོ་དང་། ནོར་རྒྱས་ལ་སོགས་པ་རྣམས་ཀྱིས་ཡོངས་སུ་བརྒྱན་ཞིང་། ཀླུ་ཐམས་ཅད་ཀྱིས་བརྒྱན་པ། མཁའ་འགྲོ་མ་བརྒྱད་ཀྱིས་ཡོངས་སུ་བསྐོར་བ། སྲེད་མེད་ཀྱི་བུ་ལ་སོགས་པ་རྣམས་ཀྱི་ཞབས་ལ་འཇུས་ནས་
ཕྱག་བྱེད་པ། ཕེཾ་གྱི་སྒྲ་ཆེན་པོ་ཡོངས་སུ་སྒྲོགས་པ། ཀི་ལི་ཀཱི་ལའི་སྒྲ་དང་ལྡན་པ། འབྲུག་གི་སྒྲ་སྒྲོགས་པ། ཧ་ཧཱ་ཧི་ཧཱི་ཧེ་ཧཻ་ཧོ་ཧཽ་སྒྲ་རབ་ཏུ་འབྱུང་བ། ཤར་གྱི་འཕར་མ་ལ། གཏུམ་པའི་དབང་ཕྱུག་མ། ཙཾ་གྱི་ས་བོན་
ལས་བསྐྱེད་པ། ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ། མགོ་བོའི་ཕྲེང་བའི་དོ་ཤལ་ཅན་ཁ་དོག་དཀར་མོ་མཆེ་བ་རྣམ་པར་གཙིགས་ཤིང་འཇིགས་པར་བྱེད་པ། ལྷོའི་འཕར་མ་ལ་ཙ་ཀཱ་ཁ་དོག་ནག་མོ་ཀཾ་གི་ས་
བོན་ལས་བསྐྱེད་པ། ཕྱག་གཉིས་ན་གྲི་གུག་དང་ཐོད་པ་འཛིན་པ། ལྷག་མ་སྔར་བཞིན། ནུབ་ཀྱི་འཕར་མ་ལ་ཀཱ་ལི་ཀཱ། ལཾ་གྱི་ས་བོན་ལས་བསྐྱེད་པ་གཡས་གཡོན་ན་རྩེ་གསུམ་པ་དང་ཐོད་པ། ལྷག་མ་རྣམས་སྔར་བཞིན
<pb id="88.59a"/>
ནོ། །བྱང་དུ་རིགས་ཀྱི་དབང་ཕྱུག་མ། ར་གྱི་ས་བོན་ལས་བསྐྱེད་པ་ཁ་དོག་སེར་མོ། གཡས་པ་གྱེན་དུ་བསྒྲེང་བ། གཡོན་པ་ན་ཐོད་པ་ཐོགས་པ། ལྷག་མ་ནི་སྔ་མ་བཞིན་ནོ། །ལྷ་མོ་ཐམས་ཅད་སྤྱན་གསུམ་
པ། མགོ་བོའི་ཕྲེང་བ་རབ་ཏུ་འཕྱང་བ། ཀླུ་བརྒྱད་ཀྱིས་ཡང་དག་པར་བརྒྱན་པ། རོའི་སྟེང་ན་ཞབས་གཡོན་བརྐྱང་བས་གནས་པ། དེ་བཞིན་དུ་གཅེར་བུ་སྐྲ་སིལ་བུ་འཇིགས་པར་བྱེད་པ། ཕྱིའི་སྣམ་བུ་ལ་ཆོམ་རྐུན་མ་ལག་
པ་རྔ་མ་བཟུང་བ་ཁ་དོག་ནག་མོ། ཙམ་གྱི་ས་བོན་ལས་བསྐྱེད་པ། ལྷག་མ་སྔར་བཞིན་ནོ། །ལྷོའི་སྣམ་བུ་ལ་ལན་ཚ་ནི་ཁ་དོག་ལྗང་གུ། ཙམ་གྱི་ས་བོན་ལས་བྱུང་བ། ལག་པས་སྤོས་ཁང་བཟུང་བ། ནུབ་ཏུ་དགའ་ཆེན་མོ་
མཾ་གྱི་ཡི་གེ་ལས་བསྐྱེད་པ་ཁ་དོག་དམར་མོ། ལག་པ་རྡོ་རྗེ་དང་དྲིལ་བུ་ཐོགས་པ། བྱང་དུ་དགའ་བའི་དབང་ཕྱུག་མ་ནཾ་གྱི་ཡི་གེ་ལས་ཡོངས་སུ་རྫོགས་པ། ཁ་དོག་སེར་མོ། ལྷག་མ་སྔར་བཞིན་ནོ། །ལྷ་མོ་ཨུ་མཱས་གཙོ་བོ་ལ་འཁྱུད་
པ་ཁ་དོག་དཀར་མོ་ཕྱག་བཞི་པ་དགའ་བ་ཆེན་པོས་གནས་པ། དེ་བཞིན་དུ་མཆེ་བ་རྣམ་པར་གཙིགས་པ། ལྷག་མ་སྔར་བཞིན་ནོ། །ཕྱག་རྒྱ་ཤིན་ཏུ་དགའ་བས་གནས་པ། སངས་རྒྱས་རྣམས་ཀྱིས་སྔགས་གསལ་བར་བཤད་
པར་བྱ་སྟེ། དངོས་གྲུབ་སྣ་ཚོགས་མཆོག་ཏུ་སྟེར་བའི་ཕྱིར། དཔལ་སེམས་ཅན་རྣམས་ལ་ཆགས་པས་སེམས་ཅན་རྣམས་ལ་ཕན་པ་དང་མི་ཕན་པའི་རྣམ་པ་མི་སྤྱོད་པས་དགའ་བ་ཆེན་པོར་གནས་པའི་སྒྲུབ་པ་པོས་བརྒྱད་དམ་བཅུ་
འམ་བཅུ་གཉིས་ལ་བསྒོམ་པར་བྱའོ། །གང་རྣལ་འབྱོར་པ་ཆང་དང་གོ་ཀུ་ད་ཧ་ན་ལ་སོགས་པ་བདུད་རྩི་ལྔ་དང་། ཡང་དག་པར་ལྡན་པས་སྤྱད་པར་བྱའོ། །རྟག་ཏུ་བཏུང་བ་ཁྲག་གིས་བྱའོ། །གལ་ཏེ་ཐེ་ཚོམ་ཟ་ན་སྐྱེ་བར་མི་འགྱུར་རོ། །
གང་གིས་འབད་པ་ཆེན་པོས་བསྙེན་པ་བྱས་ནས་དངོས་གྲུབ་ངེས་པར་འབྱུང་ཞིང་དེས་ཡུན་མི་རིང་བར་འཇོམས་པར་འགྱུར་རོ། །གསང་བའི་རིགས་ལ་གནས་ན་དེ་བཞིན་དུ་ལས་བྱའོ། །ཇི་ལྟར་གསལ་བར་མི་འགྱུར་རོ། །གལ་ཏེ་
<pb id="88.59b"/>
གང་གིས་གསལ་བར་བྱས་ན་ནི་དེ་དངོས་གྲུབ་ཏུ་མི་འགྱུར་རོ། །ཆེན་པོར་མི་གསལ་བར་བསམ་པར་བྱའོ། །ལྷ་མོས་གསོལ་པ། ཀྱེ་བཅོམ་ལྡན་འདས་དགོངས་པའི་སྐད་ནི་ཇི་ལྟར་གསུངས། དེ་ཁོ་ན་ཉིད་ཇི་ལྟ་བ་བཞིན་ཉན་པར་
འཚལ་ལོ། །བཅོམ་ལྡན་འདས་ཀྱིས་བཀའ་སྩལ་པ། དགོངས་པའི་སྐད་ནི་ཇི་ལྟ་བར་རྒྱས་པར་ཚང་ལ་སྟོབས་ཅན་ཞེས་བྱ། ཤ་ལ་བ་ལ་ཞེས་སོ། །སྐད་ཆེན་མི་ཡིས་མ་རྟོགས་པར་བྱ། །དངོས་གྲུབ་ཐོབ་པར་ཤེས་པར་བྱ་བའི་ཕྱིར། 
རིགས་ཅན་ལྔ་རབ་ཏུ་གསལ་བར་བཤད་པར་བྱ་སྟེ། གཡུང་མོ་རྡོ་རྗེའི་རིགས་ལས་བྱུང་བ་དང་། གར་མཁན་མ་པད་མའི་རིགས་ལས་བྱུང་བ་དང་། བྲམ་ཟེ་མོ་རིན་པོ་ཆེའི་རིགས་ལས་བྱུང་བ་དང་། ཚོས་མཁན་མ་ལས་ཀྱི་རིགས་ལས་
ཡང་དག་པར་སྐྱེས་པ་དང་། རྒྱལ་རིགས་མོ་སྐུའི་རིགས་ལས་བྱུང་བའོ། །ཕྱག་རྒྱ་འདི་ནི་རང་གི་དངོས་གྲུབ་སྟེར་བ་དང་། དེ་འདི་དག་རྣམས་ལ་བུད་མེད་རྣམས་ཀྱིས་རྡོ་རྗེ་དཀར་པོ་འཛིན་པ་སྔགས་པས་ངེས་པར་དེ་ཡིས་རབ་ཏུ་མཆོད་པ་
དང་། རྟག་ཏུ་བཏུང་བར་བྱའོ། །ཀྱཻ་ལྷ་མོ་ལ་བཤད་པ་དེ། འདི་ལྟར་གང་ཁྱོད་སྙིང་རྗེ་དང་ལྡན་པས་ཐམས་ཅད་དུ་གུས་པ་ཆེན་པོའི་བདག་ཉིད་ཀྱིས་ཡོངས་སུ་གཟུང་བར་བྱའོ། །སྐད་གཞན་གྱིས་ངོ་མཚར་བ་དང་། མི་གང་དབང་
མ་བསྐུར་བ་དང་། སྐད་འདིས་དཔལ་ནག་པོ་ཆེན་པོའི་དབང་མ་བསྐུར་བ་ལ་རབ་ཏུ་བཤད་ན། དེ་ཉི་མ་བདུན་གྱིས་འཆི་བར་འགྱུར་རོ། །གལ་ཏེ་མ་ཤི་ན་ཡང་ན་བ་དང་། ཚེ་ཐུང་བ་དང་། པོ་ཏི་མིག་གིས་མི་མཐོང་བར་འགྱུར་
རོ། །དབང་མ་བསྐུར་བ་དང་། བརྫུན་དུ་སྨྲ་བ་དང་། མི་གུས་པའི་མི་དེ་རྣམས་རྣལ་འབྱོར་མ་དང་མཁའ་འགྲོ་མ་ཐམས་ཅད་དང་། ལྷ་རྣམས་འཁྲུག་པར་འགྱུར་རོ། །ལྷ་མོ་གང་དང་གང་དུ་ངས་བཤད་པ་ཐམས་ཅད་མ་ལུས་
པ་འབད་པ་ལ་ངས་བྱིན་གྱིས་བརླབ་པོ། །དངོས་གྲུབ་ཆེན་པོ་བརྒྱད་འགྲུབ་བོ། །རྒྱུད་ཐམས་ཅད་ཀྱི་གླེང་གཞི་རྒྱུད་འདིར་སྨྲས་པ། དེའི་ཕྱིར་དབང་བསྐུར་བའི་མིས་ཀློག་པའམ་འདྲི་བས་དངོས་གྲུབ་འགྲུབ་བོ། །རྗེ་བཙུན་བྲི་
<pb id="88.60a"/>
བར་བྱ་སྟེ། སོར་བཅུ་དྲུག་ཙམ་གྱི་ཚད་ཙམ། རྒྱ་སྐྱེགས་ཀྱི་ཁུ་བ་འམ། སེན་རྩི་འམ། དྲི་སྣ་ཚོགས་ཀྱིས་བསྲེས་ཏེ། ནིམ་པའི་ཤིང་གི་སྨྱུག་གུས་གྲོ་ག་ལ་གཟུགས་བརྙན་ཇི་ལྟ་བར་བྲིས་ནས་རས་དམར་པོ
འམ་དུར་ཁྲོད་ཀྱི་རས་ལ་བརྟེན་ནས་ལག་པ་བྱིན་གྱིས་བརླབ་པ་ལ་སོགས་པ་བསྒོམ་པར་བྱ་སྟེ། ཡང་ན་ནིམ་པའི་ཤིང་ལ་བྱས་པ་ལ་རྟག་ཏུ་ཡང་དག་པར་བསམ་པར་བྱའོ། །ལྷ་མོས་གསོལ་པ། ཀྱཻ་བཅོམ་ལྡན་འདས་ཁྱོད་ཉོན་
ཅིག །བཞེངས་ཤིག་བདག་གིས་འདི་བསྐུལ་ནས་ནག་པོ་ཆེན་པོའི་བདག་ཉིད། ཨུ་ཊ་ཋི་ཡ། བྷ་རཱ་ཊོ། ཀཱ་རུ་ཎ་མ་ཎྱ། ནཱ་ཙ་མི་ཧ་ཝུཾ་དེ་བི། ཨི་ཐི་ཏ་ཀཱི་ས་ཀ་རི་བ་མ་ཡི་ཛ་ཡི་ཏུ་ཧཱུྃ་བུཙྪ་ཚ་སི་ཀཱ་ཛ་ཛ་ཏ་ག་ཁ་ཎེ་ཧོ་ཡི་སརྦ་ཡཱ་རཱ་ཧཱ་སཾ་
ཎ་ཙ་ཙ་ཡི། ཨེ་ཀ་ལ་བི་ར། ཏི་ཎ་ཎི་བྷུ་ཡ་ཎེ་ཀ་ཀ་རི་ཡཱ་ཁ་ཌཱ་རུ་ཧ་ཡེ། ཨ་ཙ་ཚན་ཏེ་ཀཱ་ལཱི་བོ་ལཱི། ཙཎ་ཌེས་ས་རཱི་ཀུ་ལི་ཀཱི་ནཱི་བྷི་རི་ལཱ་ཨ་གེ་ཏ་ཡི་ཀིཾ་པཱུརྞྞ་པུཙྪ་སི་ལོ་བྷོ་ལཱི། ཨ་ཨཱི་ན་ཨན་ཏ་ན་ན་ཧི་ཏོ་ཧེ་ཀ ། ཨེ་ཀཱ་ནཻ་ཀ་རི་
ཡ་སི་སཏ་ཏབཱ་ཐཱ། ཨེད་བྷུ་ཏ་སུ་མ་ཧི་ཡ་ཀ་རི་ཧི་སི་ཛོ་ཡི། ཇི་ལྟར་བསྐུལ་བའི་དུས་སུ་བཅོམ་ལྡན་འདས་སྐད་ཅིག་དེ་ཉིད་ལ་རྫོགས་པར་ལོངས་ཤིག །ཡིད་ཀྱི་འགྱུར་བ་གསལ་བས་ཕྱག་བཅུ་དྲུག་པ་རྫོགས་པར་བྱས་ནས་
ཕྱག་གཉིས་པ་བཤད་པར་བྱ་སྟེ། སེམས་ཅན་རྣམས་ཀྱི་སྡུག་བསྔལ་བསལ་བའི་དོན་དུ་ཇི་ལྟར་ཕན་པར་བསམས་པ་ཙམ་གྱིས་སྡུག་བསྔལ་ཐམས་ཅད་ལ་ཡང་དག་པར་འདོན་པའོ། །ལྷའི་རིགས་བསམ་པར་བྱའོ། །བཅོམ་
ལྡན་འདས་ཀྱིས་གསུངས་པ། དང་པོར་ཧཱུྃ་ཡིག་བསམ་པར་བྱ་བ་དང་། ཕྱི་ནས་མཆོད་པ་དང་བསྙེན་བཀུར་ལ་སོགས་པ་བྱས་ནས་དངོས་གྲུབ་འདོད་པས་བསྒོམ་པར་བྱའོ། །ཞལ་གཅིག་ཕྱག་གཉིས་པ་གཡས་གྲི་གུག་
གཡོན་ཐོད་པ། སྐུ་མདོག་ནག་པོ་སྐྲ་སེར་པོ་གྱེན་དུ་བརྫེས་པ། རོའི་སྟེང་ན་གནས་པ། ཀླུ་ཆེན་པོ་བརྒྱད་ཀྱིས་བརྒྱན་པ། ལྟོ་འཕྱང་བ། བོང་ཐུང་བ། རྣལ་འབྱོར་མ་གཉིས་ཀྱིས་ཡོངས་སུ་བསྐོར་བ་དང་ཐབས་གཅིག་
<pb id="88.60b"/>
ཏུ་བསྒོམ་པར་བྱའོ། །ཆར་སྤྲིན་གྱི་མདོག་ལྟ་བུ་འབྲུག་གི་སྒྲ་སྒྲོགས་པ་པོ། སྐྱེ་བོ་གནས་པ་དེའི་དུས་སུ་སྒྲ་སྙན་པ། སྦས་པ་རྣམས་ཀྱིས་དུང་སྐྱོང་དྲན་པར་བྱའོ། །ཀྱཻ་ལྷ་མོ་མི་འགྲུབ་ན་ཉེ་བར་སྤྱོད་པ་ལ་དགོས་པ་ཅི་ཡོད། ལྷ་
མོས་གསོལ་པ། ཀྱཻ་བཅོམ་ལྡན་འདས་ཅིའི་ཕྱིར་རྣལ་འབྱོར་གྱི་དབང་ཕྱུག་ཇི་ལྟར་དུ་རྒྱུ། གལ་ཏེ་རིགས་ལྔ་ལ་གནས་པའི་ཀྱཻ་ལྷ་ཆེན་པོ་མེ་ཏོག་གི་ཆར་འབབ་པ། ཡན་ལག་སྟོང་དང་ལྡན་པ། ཡན་ལག་གཅིག་ཏུ་གྱུར་པ། ཇི་
ལྟར་ཡན་ལག་བཞི་ཡིས་ཡང་དག་པར་སྤྱོད་པ་ལགས། བཅོམ་ལྡན་འདས་ཀྱིས་གསུངས་པ་ས་གསུམ་དང་མཉམ་པར་སྦྱོར་བའི་རྣལ་འབྱོར་མ་རྣལ་འབྱོར་བསྒྲུབ་པའི་དོན་དུ་ངེས་པར་ཡོངས་སུ་བསྒྲུབ་པར་བྱའོ། །འདི་ནི་དཔལ་
ནག་པོ་ཆེན་པོའི་རྒྱུད་ལས་ལྷ་རྣམས་བཞེངས་པའི་ལེའུ་སྟེ་བདུན་པའོ།།  །།<head n="2" t="བརྒྱད་པ། ས་འོག་གི་བུག་པ་བརྟག་པའི་ལེའུ།" type="lewu" zh="81.177"/>དེ་ནས་ལྷ་མོས་གསོལ་པ། འོན་ཀྱང་མཉམ་པར་ལོངས་སྤྱོད་ཅིང་ལོངས་སྤྱོད་པར་འདོད་པའི་སེམས་ཅན་དབུལ་པོ་རྣམས་ཀྱི་དོན་དུ་
ཐབས་ཇི་ལྟར་ལགས། བཅོམ་ལྡན་འདས་ཀྱིས་གསུངས་པ། ཇི་ལྟར་འཛམ་བུའི་གླིང་པའི་དངོས་གྲུབ་སྣ་ཚོགས་ཉེ་བར་སྤྱོད་པ་ཞེས་བྱ་བ་བཤད་པར་བྱའོ། །རྣལ་འབྱོར་པ་རྣམས་ཀྱིས་བྱིན་གྱིས་བརླབས་པས་ས་སྟེངས་ཀྱི་དངོས་
གྲུབ་རྣམས་འགྲུབ་བོ། །མཚན་མོའི་ཆ་ལ་རྡོ་རྗེའི་ཁྱིམ་དུ་སྣ་ཚོགས་པའི་ཉ་དང་། ཤ་དང་ཁྲག་དང་བཅས་པ་བཟའ་བར་བྱའོ། །བགེགས་ཉེ་བར་ཞི་བར་བྱེད་པའི་གཏོར་མ་བྱ་སྟེ་སྔགས་ཀྱི་ལེའུ་ལས་བཤད་པ་ཇི་ལྟར་འབྱུང་བ་
ལྟར་བྱའོ། །དགྲ་རྣམས་བཙིར་བ་ཨརྐྐའི་འདབ་མ་ལ་བ་བླས་སྔགས་བྲིས་ལ། རབ་ཏུ་སྦྱོར་བ་དང་ལྡན་པས་ཕྱི་ནས་མིང་བྲིས་ཏེ་ས་འོག་ཏུ་བཅུག་ནས། རྐང་པ་གཡོན་པས་མནན་ལ་སྔགས་བཟླས་ཏེ། ནག་པོ་ཆེན་པོའི་
གཟུགས་སུ་བསྒོམས་ནས་སོ། །ཞི་བར་འདོད་ན་འཁར་བའི་སྣོད་དུ་འོ་མས་བཀྲུས་ལ། ཨོྃ་མ་ཧཱ་ཀཱ་ལ་ཀཱ་རུ་ཎཱི་ཀཱ་སརྦ་ཤ་ཏྲཱུཾ་ཎི་མུ་ཁཾ་བཾ་དྷ་ཡ་སྟཾ་བྷ་ཡ་མོ་ཧ་ཡ་ཧཱུྃ་ཏེཾ་ཕཊ། ཚ་བ་གསུམ་དང་། བྷ་ལཱ་ཏ་ཀ་དང་། སྒེ་གཤེར་དང་།
<pb id="88.61a"/>
ཀེ་སུའི་རྩ་བ་དང་། ཉི་མ་བདུན་གྱིས་རྫོགས་པར་མུ་ཟི་ལྷན་ཅིག་ཕྱེ་མར་བྱས་པ་བླུགས་ལ། ཇི་ལྟར་རྣལ་འབྱོར་པས་སྦྲང་རྩི་དང་ལྷན་ཅིག་བཟའ་བར་བྱའོ། །དེའི་ལུས་ལ་དགྲ་ཡིས་མི་ཚུགས་སོ། །དེ་ནི་བསྒྲུབ་
པར་རིགས་པ་སྟེ་ལུས་རྒྱས་པར་བྱེད་པའོ། །ཉི་མ་ཉི་ཤུ་རྩ་གཅིག་ཏུ་གོམས་པས་སོ། །ལྟེ་བའི་མེ་གཞན་པ་རྒྱས་པར་བྱ་བ་ནི་དེ་ནས་དེ་ཉིད་ཙི་ཏྲ་ཀ་དམར་པོ་པི་པི་ལིང་གི་རྩ་བ་དང་། ལེགས་མཐོང་གི་རྩ་བ་དང་ཚ་བའི་མར་
ཁུ་ཡང་དག་པར་ལྡན་པས་བྱང་ཆུབ་ཀྱི་ཤིང་གི་ཁུ་བ་ཨ་རུ་རཱ་བཙོས་པ་དང་། ཚྭ་དང་ལྷན་ཅིག་ཏུ་བཟའ་བར་བྱའོ། །རི་ལུ་ཉི་མ་ཉི་ཤུ་རྩ་གཅིག་དང་ལྡན་པར་བྱས་པས་སྔར་གྱི་གཟུགས་བཞིན་དུ་འགྱུར་རོ། །མེའི་དྲོད་ཆེན་པོ་དང་ལྡན་
པར་འགྱུར་རོ། །ལུས་བརྟན་པའི་དངོས་གྲུབ་བསྟན་པའོ། །དང་པོ་བ་རུ་ར་དང་། ཏ་ཀའི་རྩ་བ་དང་། སྐྱུ་རུ་ར་དང་། ཏིལ་ཏི་ལ་དང་། དེ་དང་དེ་མཉམ་པར་ལྡན་པ། ནཱ་ག་མཆོག་ཏུ་བྱས་པ། ཁའི་ནང་དུ་བཅུག་ནས་སྲིན་བྱའི་ཁྲག་
མིག་གཉིས་ལ་བྱུགས་ནས་འོག་གི་བུག་པ་མཐོང་བར་འགྱུར་རོ། །གཞན་ཡང་ནཱ་ག་ཁར་བཅུག་ལས་ཧ་དེ་བའི་འདབ་མའི་ཁུ་བས་དངུལ་ཆུ་བཅིངས་པ་དང་། ཁྲག་དང་། ག་བུར་དང་ལྡན་པ་མིག་སྨན་དུ་བསྐུས་ན་ས་འོག་གི་
བུག་པ་མཐོང་བར་འགྱུར་རོ། །ནག་པོ་ཆེན་པོའི་འབྲས་བུ་དང་སྐུ་བ་ཁན་དེ་དང་། སེ་བའི་འབྲས་བུ་དང་སེ་འབྲུ་དང་འདི་རྣམས་བསྲེས་ནས་ཚ་བ་གསུམ་དང་སྦྲང་རྩི་དང་བཅས་ནས་བཙོས་ནས་ཏིལ་ནག་པོ་དང་། ལུས་རྣམ་པར་
དག་པར་བྱས་ནས་ཇི་ལྟར་གོམས་པ་ཡིས་མན་ཆ་ངེས་པར་བྱས་ནས་ཟོས་ན་ཉི་མ་ལྔ་ན་སའི་བུག་པ་མཐོང་བར་འགྱུར་རོ། །འབད་དེ་ལུས་ལ་བྱུགས་ན་གངས་ཏི་སེ་ལ་སོགས་པ་མཐར་ཐུག་པ་མཐོང་བར་འགྱུར་རོ། །ཅོང་ཟིའི་
ཆུས་ཁྲུས་བྱས་ན་སྔ་མ་བཞིན་དུ་ལེགས་པར་གནས་པར་འགྱུར་རོ། །ཙ་ལ་ཏའི་ཁུ་བ་དང་། བྱ་རྒོད་ཀྱི་ཤ་དང་། ཏིལ་ནག་པོའི་མར་རྣམས་སྦྱར་ནས། རབ་ཏུ་ཟོས་ན་ཉི་མ་ཉི་ཤུ་རྩ་གཅིག་ཏུ་ཕྱི་ནས་རང་གི་ཆུས་མིག་སྨན་
<pb id="88.61b"/>
བྱས་ན་ས་འོག་གི་གཏེར་ཐམས་ཅད་མཐོང་བར་འགྱུར་རོ། །ས་འོག་གི་སྦྲང་དང་། སྦྲུལ་དུག་མེད་ཀྱི་ཚིལ་དང་། འགི་ཝང་དང་ལྡན་པས་ཆ་མཉམ་པར་བྱ་སྟེ་ཅོང་ཟིའི་ཆུ་དང་བསྲེས་ཏེ་མིག་གཉིས་སུ་མིག་སྨན་བྱས་ན་ཁྲུ་ལྔ་ཙམ་
ན་ཡོད་པའི་ས་འོག་གི་གཏེར་རྣམས་དྲག་ཏུ་ངེས་པར་མཐོང་བར་འགྱུར་རོ། །པོ་རོ་ལཱིའི་ཁུ་བ་དང་། ཁྲག་དང་། འགི་ཝང་དང་། པགས་པ་འདུལ་བྱེད་ཀྱི་སྨན་དང་། དུར་ཁྲོད་ཀྱི་རས་ལེགས་པར་སྦངས་ཏེ་སྡོང་བུ་བྱས་ལ་རའི་
ཞག་དང་། བྲམ་ཟེའི་ཐོད་པ་རུ་མིག་སྨན་བྱས་ནས་དེའི་ཕྱི་ནས་མིག་ལ་བསྐུས་ན་དྲི་མ་དག་པར་འགྱུར་རོ། །ཡང་ན་རས་ཀྱིས་མིག་བཀབ་པས་ཀྱང་མཐོང་བར་འགྱུར་རོ། །རྒྱུ་སྐར་ས་རི་ལ་པད་མའི་སྐུད་པ་དང་། ཙན་དན་
ཡོངས་སུ་སྦྱངས་ནས་གླིང་དཀར་པོ་ལ་གུར་གུམ་དང་གླ་རྩི་བྱུགས་ལ་སྡོང་བུ་བྱས་ན། ལྕེ་སྤྱང་ཚིལ་བུ་དང་མིའི་ཐོད་པར་མིག་སྨན་བ་བླ་བསིལ་བའི་དུས་སུ་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །ཕྱི་
ནས་མིག་གཉིས་བཀྲུ་བར་བྱའོ། །རས་དན་ཁ་དང་ལྕགས་གསུམ་ལ་བ་ལང་གི་ཚིལ་བུ་བཙོས་ནས་ཡང་ཚིལ་ཆེན་དུ་བཙོས་ནས་གཞན་ཡང་མ་ཧེའི་མར་དང་། ཕྱི་ནས་རི་ལུ་བུ་ཁར་བཅུག་ནས་ཉི་མ་གསུམ་དུ་སྨྱུང་བར་གནས་ཏེ། 
རང་གི་མཆིལ་མས་རང་གི་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །དང་པོ་ལྟོ་དག་པར་བྱ་བ་ནི། ཉི་མ་གཅིག་ཟས་མི་ཟ་བར་བྱས་ལ་སའི་ལྕུག་མའི་མར་ཁུ་དང་། སྒོག་སྐྱ་བཙོས་ནས་རིལ་བུ་བཅུ་བཞིར་བྱས་
པ་ཉི་མ་དང་པོར་ཟོས་ནའོ། །ཉི་མ་གསུམ་པ་ལ་ཉི་ཤུ་རྩ་གཅིག་བཟའ་བར་བྱའོ། །ཉི་མ་བཞི་པ་ལ་སུམ་ཅུ་གསུམ་བ་བའི་བར་བྱའོ། །ཉི་མ་ལྔ་པ་ལ་སུམ་ཅུ་རྩ་ལྔ་བཟའ་བར་བྱའོ། །དྲུག་པ་དང་བདུན་པ་ལ་ཡང་སུམ་ཅུ་
རྩ་ལྔ་བཟའ་བར་བྱའོ། །ཉི་མ་རེ་རེ་འོ་མ་བཏུང་བར་བྱའོ། །ཉི་མ་བརྒྱད་པ་ལ་རའི་འོ་མ་བཏུང་བར་བྱའོ། །དང་པོ་དང་གཉིས་པ་ལ་མ་ཧེའི་འོ་མ་བཏུང་བར་བྱའོ། །ཉི་མ་གསུམ་པ་ལ་བ་སེར་སྐྱའི་འོ་མ་བཏུང་བར་བྱའོ། །བཞི་པ་ལ་
<pb id="88.62a"/>
སྣ་བུག་ནས་ཐུན་མོང་གི་འོ་མ་བཏུང་བར་བྱའོ། །ཐུན་ཚོད་ལྔ་པ་ལ་རང་གི་ཆུས་མིག་སྨན་བྱས་ན་ངེས་པར་ས་འོག་རིམ་པ་བདུན་གྱི་སའི་བུག་པ་མཐོང་བར་འགྱུར་རོ། །འབྲས་བུ་གསུམ་དང་། གུ་གུལ་དང་། བ་ལང་
གི་ཆུ་ཡིས་བཤལ་བྱས་ནས། ཡུངས་ཀར་གྱི་མར་དང་། སྦྲང་དང་བུ་རམ་དང་། ཚ་བ་གསུམ་དང་། སྒོག་སྐྱ་དང་། མར་དག་ཟོས་ནས་རའི་འོ་མ་འཐུངས་ན། ཇི་སྲིད་ཉི་མ་བདུན་གྱི་ཕ་རོལ་དུ་ཏིལ་ནག་པོའི་མར་དང་སའི་
ལྕུག་མ་བཙོས་ནས་ཟོས་ན་ལྕུག་མ་ལྔའི་ཚད་ཙམ་ལྷག་མ་ཉི་མ་བདུན་པ་ལ་ཏིལ་གྱི་མར་ཁུ་དང་། སོ་བའི་ཟན་ཟོས་ན་ཉི་མ་ཉི་ཤུ་རྩ་གཅིག་ན་ཉིན་མོ་དང་མཚན་མོ་ལ་ངེས་པར་ས་འོག་གི་བུག་པ་མཐོང་བར་འགྱུར་རོ། །ཚེས་
བརྒྱད་ལ་ཕྱག་བཞི་པའི་མགོན་པོ་ནག་པོའི་སྔགས་བཟླས་ན་སྟོང་ཕྲག་ལྔ་རུ་ཆང་དང་། ཤ་དང་། ཉ་དང་། ལྕགས་ཀྱུ་ལྔ་ལ་སོགས་པ་བཟའ་བར་བྱའོ། །ལྷ་མོའི་རྟེན་ལ་དེ་ནས་མིག་འབྲས་ལ་མིག་སྨན་བྱས་ནས་ས་སྟེངས་ན་
གནས་པའི་གནོད་སྦྱིན་ལ་སོགས་པ་རྣམས་མཐོང་བར་འགྱུར་རོ། །གལ་ཏེ་མ་གྲུབ་ན་སྦྱོར་བའི་མཆོག་འདིས་དེ་ནི་མཚམས་མེད་པ་ལྔའི་ལས་བྱས་པར་འགྱུར་རོ། །མ་བྱུང་བར་གྱུར་ན་ནག་པོ་ཆེན་པོ་ངའི་ཡང་དག་པའི་མིག་
སྨན་མ་ཡིན་ནོ། །ས་ལིན་ཙི་དང་། མ་ལིན་ཙི་དང་། ཀེ་ཤ་ར་ཛ། བྲིང་ག་རཱ་ཛ། བཅུ་གང་དང་། ཚ་བ་གསུམ་དང་། པ་ལ་ཤའི་ཤུན་པ་དང་། ཀ་མ་ཙི་དག་བཙོས་ནས་ཀུ་མུ་ཧའི་ཤ་དང་། ལན་བདུན་དུ་བཙོ་བའི་རིམ་པ་འདིས་
ཏིལ་ནག་པོའི་མར་ཁུ་དང་། ལྟོ་དག་པར་བྱས་ན་སུམ་མམ་གཉིས་ཉི་མ་དང་པོ་ལ་བཟའོ། །གཉིས་པ་ལ་སུམ་མམ་གསུམ་མོ། །གསུམ་པ་ལ་སུམ་མམ་ལྔའོ། །བཞི་པ་ལ་སུམ་ནམ་དྲུག་གོ། །ལྔ་པ་ལ་སུམ་ནམ་བརྒྱད་དོ། །
དྲུག་པ་ལ་སུམ་ནམ་བཅུའོ། །བདུན་པ་ལ་སུམ་ནམ་བཅྭ་ལྔའོ། །ངེས་པར་སྭ་བའི་ཁུ་བ་ཟོས་ནས་བརྟན་པར་བྱའོ། །གཞན་དུ་ན་ཉི་མ་བརྒྱད་པ་ལ་འགར་ད་མའི་སྦྲང་རྩིས་མིག་གཉིས་ལ་བསྐུས་ན་དེས་བུག་པ་ཐམས་ཅད་
<pb id="88.62b"/>
མཐོང་བར་འགྱུར་རོ། །སྣ་བུག་གཡོན་ནས་རའི་འོ་མ་འཐུངས་ནས་ཇི་སྲིད་ཉི་མ་ཉི་ཤུ་རྩ་གཅིག་ཏུ་འོ་མའི་བཏུང་བའོ། །འགི་ཝང་དང་སྦྲང་རྩིས་མིག་སྨན་བྱས་ནས་མིག་གཉིས་ལ་བསྐུས་ན། ས་གཞི་ལ་ཡོད་པའི་
གཏེར་ཐམས་ཅད་མཐོང་བར་འགྱུར་རོ། །ཁོ་ཌིའི་ས་བོན་དང་། ཛ་ཡན་ཏིའྀ་ས་བོན་དང་། པ་ལཀྵ་པ་དྲ་བའི་ཁུ་བ་དང་། སི་ཏི་ལིའི་ཁུ་བ་དང་། འགི་ཝང་དང་། རང་བྱུང་དང་། དྷ་དུ་རའི་ཁུ་བ་དང་། ཀླུ་འདུལ་བ་དང་། པ་ན་
རའི་ལོ་མ་དང་། རྩ་བའི་ཁུ་བ་དང་། སྨན་འགར་ད་མ་དུ་དང་། སྦྲུལ་དུག་མེད་ཀྱི་མཁྲིས་པ་དང་བཅས་པ་བཏགས་ནས་རིལ་བུ་བྱས་ཏེ་ཉི་མ་གཉིས་པར་གྱུར་པ་ལ་སྲོད་ཀྱི་དུས་སུ་མིག་སྨན་བྱས་ན་ས་འོག་གི་བུག་པ་མཐོང་བར་
འགྱུར་རོ། །གྷི་ལ་ཀའི་འབྲུ་གུ་དང་། འགར་ད་མ་དུ་ཡ་དང་། ཡང་དག་པར་ལྡན་པ་དང་། བ་སེར་སྐྱའི་མར་དང་། འགི་ཝང་དང་། ཁུ་བ་དང་ཁྲག་དང་མཉེས་ནས་ཕྱི་ནས་བསྨྱུང་བར་གནས་ནས་ལྟོགས་པའི་དུས་སུ་མིག་སྨན་བྱས་
ན་ས་འོག་གི་བུག་པ་མཐོང་བར་འགྱུར་རོ། །རིག་པར་བྱ་བ་ནི་བཅུ་བཞི་ལ་གྲོ་གའི་ལོ་མ་ལ་སྔགས་བྲིས་ནས་ཁར་བཅུག་ནས་སྔར་བཞིན་དུ་མིག་ལ་མིག་སྨན་བྱས་ན་ཉིན་མོ་སའི་གཏེར་ཐམས་ཅད་མཐོང་བར་འགྱུར་རོ། །ཇི་ལྟར་
རྗེས་སུ་གནས་པ་བཞིན་དུ་མིག་སྨན་གྱི་དངོས་གྲུབ་དེ་ཉིད་དེ་ལྟར་རིག་པས་དཔྱད་པར་བྱའོ། །རྣལ་འབྱོར་པས་ཇི་ལྟར་འདོད་པའི་བྱེ་བྲག་གིས་གོ་རིམ་བཞིན་བྱའོ། །འདིར་བྱེ་བྲག་ཏུ་བསམ་པ་ནི་ཇི་ལྟ་བས་རྣལ་འབྱོར་པས་རྟག་
ཏུ་ཐོབ་པར་བསྐྱེད་པར་བྱ་སྟེ། དེ་ནས་ནག་པོ་ཆེན་པོའི་འཁོར་ལོ་བསྒོམས་ནས་བགེགས་ཞི་བར་བྱ་བའི་དོན་དུ་དུར་ཁྲོད་དུ་གནས་ནས་ཉི་མ་ལྔར་བདུད་རྩི་ལྔ་ལ་ལོངས་སྤྱད་པར་བྱའོ། །གང་དང་གང་དུ་རྟག་ཏུ་གནས་པ་དེ་དང་དེར་
སྔོན་དུ་གནས་པ་བལྟ་བར་བྱའོ། །ས་སྦྱང་བ་ནི་གཏོར་མ་དང་མཛེས་པའི་སྟོན་མོ་དང་། ལྷ་བཤོས་སྔགས་ཀྱིས་བྱིན་གྱིས་བརླབས་ནས་ཕྱི་ནས་ངེས་པར་ས་བརྐོ་བར་བྱས་ན། དངོས་གྲུབ་གཞན་དུ་ངེས་པར་མི་འགྱུར་རོ། །ལྷ་
<pb id="88.63a"/>
མོས་གསོལ་པ། ཀྱཻ་བཅོམ་ལྡན་འདས་གང་དང་གང་དུ་རྟག་ཏུ་གནས་པ་དེའི་མཚན་ཉིད་ཇི་ལྟར་ལགས། གང་སེམས་ཅན་རྣམས་ཀྱི་སྡུག་བསྔལ་བ་བསལ་བ་གང་ལགས། བཅོམ་ལྡན་འདས་ཀྱིས་བཀའ་སྩལ་
པ། གང་དུ་གནས་པའི་མཚན་ཉིད་ནི་ཅི་བརྗོད་པའི་ངག་རུང་བ་དང་། མི་རུང་བའི་སྨན་རྣམས་ཇི་ལྟ་བར་འགྱུར་རོ། །དེ་བསྐྱང་བ་ལ་སོགས་པའི་རིག་པས་བཟའ་བ་དང་ཡོ་བྱད་དུ་ཇི་ལྟ་བར་འགྱུར་རོ། །ངེས་པར་ལེའུ་འདིའི་དངོས་གྲུབ་ཏུ་
གང་འགྱུར་བ་རྣལ་འབྱོར་པ་ཡོངས་སུ་ཚོལ་བཞིན་པས་ཉིན་པར་དང་ནུབ་མོ་མཐོང་བར་བྱ་བ་མེ་ཏོག་ཨུཏ་པ་ལ་ལ་སོགས་པ་ལྟར་རམ་གལ་ཏེ་དུ་བ་ལྟར་སེམས་ངེས་པར་བྱའོ། །ཁང་པ་སྟོང་པ་ན་བྱི་བའི་སྒྲ་ཐོས་ནས་གང་དང་གང་དུ་ངེས་
པར་གྱུར་པ་ན་དེ་ན་གཏེར་ཡོད་པར་འགྱུར་རོ། །ཡུལ་དབུས་སམ་ཐད་ཀ་ལ་ཆུ་འཛིན་པ་མཐོང་ན་གང་དང་གང་དུ་མེ་ཏོག་དོར་བ་དེ་བརྟན་པར་གྱུར་པ་དང་། དེ་ནས་གཏེར་འབྱུང་བར་འགྱུར་རོ། །ཕྱག་བཅུ་དྲུག་པའི་སྔགས་ཀྱི་འབེ་
ཏའི་ཤིང་ལ་ལན་བདུན་དུ་བསྔགས་ནས་གསོལ་བ་བཏབ་ན་དེར་ངེས་པར་རྨི་ལམ་མཐོང་བར་འགྱུར་རོ། །མགོའི་སྒྲུ་གང་ན་འདོན་པའི་ས་དེ་ན་གཏེར་ཡོད་པར་འགྱུར་རོ། །རྨ་བྱའི་སྒྲ་ཐོས་པའི་ས་གང་ན་གྲག་པ་དེའི་ས་ན་ནོར་བུ་
ཡོད་པར་འགྱུར་རོ། །འདིས་ནི་སེམས་ཅན་གྱི་དོན་ཡོངས་སུ་རྫོགས་པར་འགྱུར་རོ། །འདི་ནི་དཔལ་ནག་པོ་ཆེན་པོའི་རྒྱུད་ལས་ས་འོག་གི་བུག་པ་བརྟག་པའི་ལེའུ་སྟེ་བརྒྱད་པའོ།།  །།<head n="2" t="དགུ་པ། ལྷ་མོས་ཞུས་པ་དང་ལན་ལས་རི་ལུའི་ལེའུ།" type="lewu" zh="81.183"/> དེ་ནས་རྣལ་འབྱོར་
པ་ཐམས་ཅད་ཀྱི་དོན་དུ་རི་ལུའི་ལེའུ་བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། རིལ་བུ་ནི་ལུས་དང་ངག་དང་ཡིད་གཅིག་ཏུ་བྱས་པའོ། །གུ་ཞེས་བྱ་བ་ནི་ལུས་ལ་བརྟེན་པའོ། །ཌི་ཞེས་བྱ་བ་ནི་ངག་གི་རང་བཞིན་ནོ། །
ཀ་ཞེས་བྱ་བ་ནི་སེམས་སོ། །གསུམ་གཅིག་ཏུ་བྱས་པ་ནི་རིལ་བུའོ། །དབང་པོ་གཉིས་མཉམ་པ་ཉིད་ཀྱི་ཡེ་ཤེས་ཀྱི་རང་བཞིན་ནི་དུས་ཀྱི་མེ་ཡིས་རབ་ཏུ་འབར་བ་གསུམ་རོ་གཅིག་པ་ནི་རིལ་བུ་སྟེ། སེམས་ཅན་རྣམས་ཀྱི་བདེན་པ་
<pb id="88.63b"/>
ཕུན་སུམ་ཚོགས་པའི་རྒྱུའོ། །ལྷ་མོས་གསོལ་པ། ཀྱཻ་བཅོམ་ལྡན་འདས་སེམས་ཅན་རྣམས་ཀྱི་བདེ་བ་ཕུན་སུམ་ཚོགས་པའི་རྒྱུ་ཉེ་བར་བསྟན་པར་བྱ་བའི་དོན་ཇི་ལྟར་ལགས། བཅོམ་ལྡན་འདས་ཀྱིས་བཀའ་སྩལ་པ། ཟླ་བ་
གཟས་ཟིན་པའི་དུས་སུ་སྨན་ཏ་ཀ་རིའི་རྩ་བ་དང་། ཨུ་པ་ལམ་དྷི་ཀའི་རྩ་བ་དང་། དེའི་རྩ་བ་ཡོངས་སུ་བཟུང་ནས་བཞག་སྟེ། སྨིན་དྲུག་གི་ཟླ་བ་ལ་ཉི་མ་གཟས་ཟིན་པའི་དུས་སུ་ལྕགས་གསུམ་གྱིས་ལེགས་པར་ཡོངས་སུ་དཀྲིས་
ནས་ཁར་བཅུག་ན་རི་ལུའི་དངོས་གྲུབ་ཏུ་འགྱུར་རོ། །ཉིན་རེ་བཞིན་དུ་ཉི་མ་དང་པོ་ལ་བ་ཏིའི་རྩ་བ་དང་། གཉིས་པ་ཐོག་གིས་ལྷུང་བའི་ཤིང་དང་། གསུམ་པ་ལ་ནི་རེ་ཀེ་ལ་དང་། བཞི་པ་ལ་སེ་བའི་འབྲས་བུ་དང་། ལྔ་པ་ལ་བུད་
མེད་ཀྱི་ཁྲག་དང་། དྲུག་པ་ལ་དངོས་གྲུབ་མཆོག་གོ། །བཅོམ་ལྡན་འདས་ཀྱིས་རི་ལུའི་དམ་ཚིག་སྤྱད་པའོ། །གཞན་དུ་ནི་དངོས་གྲུབ་ཏུ་མི་འགྱུར་རོ། །རྒྱལ་གྱི་ཟླ་བའི་ནག་པོའི་ཕྱོགས་ཀྱི་བཅུ་བཞི་ལ། བི་ཌཱ་ལའི་རྩ་བ་དང་། 
ལཛྫ་ལུའི་མེ་ཏོག་རྣམས་གཅིག་ཏུ་བྱས་ནས་གོ་རིམས་བཞིན་དུ་ལུས་ལ་བྱུགས་ན་ཇི་ལྟར་རིགས་པར་རི་ལུའི་དངོས་གྲུབ་འགྲུབ་པར་འགྱུར་རོ། །ཛ་ལུའི་རྩ་བ་དང་། སྲོད་ཀྱི་དུས་སུ་རིལ་བུ་བྱས་ལ་དངུལ་ཆུ་དང་བསྲེས་ལ་
བྱུག་པ་བྱས་ན་མི་མཐོང་བར་འགྱུར་རོ། །ནག་པོའི་ཕྱོགས་ཀྱི་ཚེས་བརྒྱད་ལ་མི་གྲིར་ཤི་བའི་ཤ་དང་ཁྲག་བླངས་ནས་ཕྱག་དྲུག་པའི་མགོན་པོ་ནག་པོ་བསྒོམས་ལ། ཉི་མ་ཤར་བའི་དུས་སུ་བདུད་རྩིའི་རིལ་བུ་ཁར་བཅུག་ན་མི་
མཐོང་བར་འགྱུར་རོ། །གཟའ་མིག་དམར་ལ་སྨན་མ་ཧཱུ་ག་ག་ས་བོན་རང་གི་ཁུ་བ་དང་བསྲེས་ཏེ་ལྕགས་གསུམ་གྱི་ཕྱེ་མ་དང་བསྲེ་བ་བྱས་ནས། པཏ་ཏྲ་པི་ཤ་ཙིའི་ཁུ་བ་དང་ཡོངས་སུ་བསྲེ་བ་བྱས་པ་བྱི་བླའི་མཁྲིས་པ་དང་རིལ་བུ་བྱས་
ནས་ཉི་མ་བདུན་དུ་དུར་ཁྲོད་དུ་སྦས་ཏེ། མཚན་མོའི་དུས་སུ་བླངས་ནས་ཇི་ལྟར་བགེགས་མེད་པར་བྱ་བའི་ཕྱིར། ནག་པོ་ཆེན་པོ་ཕྱག་བཅུ་དྲུག་པའི་སྔགས་བཟླས་ལ་བསྲུང་བའི་དོན་དུ་ལན་བདུན་དུ་གཏོར་མ་སྦྱིན་པར་བྱའོ། །
<pb id="88.64a"/>
དེས་དེར་བགེགས་ཞི་བར་འགྱུར་ཏེ། འཕོངས་སུ་བཅུག་ན་ལམ་ནས་འགྲོ་ན་ཡང་མི་མཐོང་བར་འགྱུར་རོ། །ཙ་ཏྲས་ཀུ་ལ་མཉམ་པ་དང་དུར་ཁྲོད་ཀྱི་སོལ་བ་བླངས་ནས་རང་བྱུང་སྲེག་བླུགས་ལྔ་བརྒྱ་དབུལ་བར་བྱའོ། །ཨོྃ་
ཀ་རཱ་ལ་བི་ཀྃ་རཱ་ལ་མ་ཧཱ་ན་ད་ཧཱུྃ་གྲིཧྞ་ཀ་ཏཾ་གི་སྭཱ་ཧཱ། སྲེག་བླུགས་ཀྱི་སྔགས་སོ། །འདི་ནི་དངོས་གྲུབ་ཀྱི་སྔགས་ཏེ་དེའི་མིག་བཟུང་ནས་ཁར་བཅུག་ན་མི་སྣང་བར་འགྱུར་རོ། །འཛམ་བུའི་གླིང་ན་རྙེད་པར་དཀའ་བའི་དངོས་གྲུབ་འབྱོར་
པས་ངེས་པར་འགྲུབ་པར་འགྱུར་རོ། །སོ་མ་སྐྱེས་པའི་བྱིས་པའི་ལྕེ་བླངས་ལ་ཀ་ཉེ་ཇིའི་ནང་དུ་ཉི་མ་གཅིག་བཞག །ཉི་མ་གཉིས་པ་ལ་རའི་མར་ལ་བཞག །དེ་བཏོན་ནས་ཉི་མ་གསུམ་པ་ལ་རང་འབྱུང་གི་ནང་དུ་བཞག །
དེ་ནས་དེ་རིལ་བུ་བྱས་ནས་མར་ཁུ་ཆེན་པོ་དང་བཙོས་ནས་དེ་ནས་ཉི་མ་བདུན་དངུལ་ཆུའི་ནང་དུ་བཞག་པ་དང་། ཉི་མ་ལྔ་སྦྲང་རྩིའི་ནང་དུ་བཞག །རིགས་ངན་གྱི་ཐོད་པའི་ནང་དུ་ཉི་མ་གཅིག་བཞག་པ་དེ་བླངས་པ་དང་། བྱི་བླའི་ཁྲག་
བསྐུས་ནས་བསྐམས་པ་དང་། བྱ་བཟང་པོའི་ཤ་དང་ལྕེ་སྤྱང་གི་ཤ་རྣམས་མཉེས་ནས་རིལ་བུ་བྱས་པ་བཅས་ཏེ། ཁར་བཅུག་ན་མི་སྣང་བར་གྱུར་ཏོ། །ལྷ་མོ་འདི་ནི་ཤིན་ཏུ་ངོ་མཚར་རྣམས་སོ། །ཤི་ཀ་དང་ག་པུར་དང་། 
དེ་བཞིན་དུ་ན་ག་རཱ་དང་། མུ་རཱ་དང་། དྲི་མ་མེད་པ་དང་། ཧཱ་རཱ་དང་། སྨྱོ་བྱེད་ཀྱི་ལོ་མའི་ཁུ་བ་རྣམས་བཏགས་ནས་རིལ་བུ་བྱས་ན་རི་ལུའི་མཆོག་གོ། །གཞན་ཡང་བཅུ་དྲུག་ནམ་གཅིག་ཏུ་བཞུགས་པ་ནི་ཚིལ་ཆེན་དང་། 
འཛོ་ཏིས་མའི་མར་ཁུ་དྲུག་མ་བཞི་བྲམ་ཟེའི་ཐོད་པར་མཉེས་པ་དང་། གིང་ཧེ་ཀའི་མར་ཁུ་དང་། སོལ་བའི་ལོ་མའི་ཁུ་བ་ལུས་ལ་བྱུགས་ན་ངེས་པར་མི་མཐོང་བར་འགྱུར་རོ། །བལ་པོའི་ཟངས་ཀྱི་སྣོད་དུ་བའི་མར་བསྐོལ་བ་དང་
ཚིལ་ཆེན་བྲཧྨ་ཀཱ་པ་ལའི་ནང་དུ་གླིང་དཀར་པོ་ལ་སྡོང་བུ་བྱས་ནས་བླངས་པ་དང་ཛན་དུ་པི་ཤ་ཙིའི་ཁུ་བ་དང་། བསྲེས་པས་མིག་སྨན་དང་ཐིག་ལེ་བྱས་ན་ཡང་མི་མཐོང་བར་འགྱུར་རོ། །ཀྱཻ་བཅོམ་ལྡན་འདས་ཁྱོད་ཀྱིས་འཛམ་བུའི་གླིང་པའི་
<pb id="88.64b"/>
སེམས་ཅན་རྣམས་ཀྱི་དོན་དུ་གསུངས་པ། ངས་ཀྱང་རི་ལུ་ཅུང་ཞག་བཤད་པར་བྱའོ། །སྔགས་ཀྱི་ལེའུ་ཡིས་སྔགས་བརྗོད་པ་དེ་ནི་སྔགས་ལན་བདུན་བཟླས་པས་གསོལ་བ་བཏབ་ན་རི་ལུའི་དངོས་གྲུབ་མཆོག་ཏུ་འགྱུར་ཏེ། 
གཞན་དུ་ནི་མ་ཡིན་ནོ། །ཐམས་ཅད་དུ་ཡོངས་སུ་རྫོགས་པར་བྱས་ན་རབ་ཏུ་འགྲུབ་པར་འགྱུར་རོ། །སྣ་ཚོགས་ཡོངས་སུ་རྫོགས་པར་འགྲུབ་པར་འགྱུར་རོ། །དང་པོ་ནི་སུ་ད་རའི་འདབ་མ་ཕྱེ་མར་བྱས་ནས་སེ་ད་ཀ་ཎྜཱ་ཕྱེ་མ་དང་ལུག་
གི་གཅིན་དང་མི་ཤ་དང་ཆ་མཉམ་པོར་བྱས་ནས་རབ་ཏུ་བཏགས་ཏེ་རིལ་བུ་བྱས་ནས་མིད་ན་མི་མཐོང་བར་འགྱུར་རོ། །ཇི་ལྟར་མཐོང་བར་འདོད་ན་ཀ་ན་ཛི་འཐུངས་ན་དེ་ལྟར་མཐོང་བར་འགྱུར་རོ། །རྒྱུ་སྐར་ནག་པ་ལ་པ་ཊའི་རྩ་བ་བཏོན་
ནས་རྒྱུ་སྐར་བྲ་ཉེ་ལ་ཏ་ཀ་རའི་རྩ་བ་དང་། ཁྲུམས་སྟོད་ལ་ལུང་ཐང་གི་རྩ་བ་དང་། རྒྱུ་སྐར་མགོ་ལ་ཀུན་དའི་རྩ་བ་དང་། ཚེས་ལྔ་ལ་མཉམ་པོར་བྱས་ཏེ་བཏགས་ན་ནམ་མཁའི་ཆུ་དང་མཉེས་ནས་རིམ་གྱིས་རིལ་བུ་བྱས་ཏེ། ལྷ་མོའི་སྔགས་
བརྗོད་ན་མི་མཐོང་བར་འགྱུར་རོ། །རྟག་པར་བྱས་ཏེ་ཇི་སྲིད་དུ་འོ་མ་ནག་པོར་སོང་སོང་གི་བར་དུ་བཞག་ན་འགྲུབ་པར་འགྱུར་རོ། །འོ་མ་ནག་པོར་མི་འགྱུར་ན་རིགས་ལྔས་བསྒྲུབ་ཅིང་བྲམ་ཟེ་ལ་ཟན་དང་ཞོ་སྦྱིན་པ་དང་། མཁན་པ་ལ་ཆང་
བྱིན་ན་འགྲུབ་པར་འགྱུར་རོ། །ཤུ་དག་དང་། རུ་རྟ་དང་། པི་པི་ལིང་དང་། ལྷ་སྐྱ་དང་ཨ་རུ་ར་དང་། སྐྱུ་རུ་ར་དང་། ནིམ་པ་དང་། སོ་ཤིང་གི་རྩ་བ་དང་། ལུང་ཐང་རྣམས་ཆུ་བྱའི་ཤ་དང་།  །མིའི་འབྲས་བུ་རྣམས་བཏག་ན་
ཀན་ཛི་ནའི་ནང་དུ་ཉི་མ་བདུན་དུ་རའི་མར་དང་སྟབས་གཅིག་བཞག་ན་མི་མཐོང་བར་འགྱུར་རོ། །ཇི་ལྟར་མཐོང་བར་འདོད་ན་ཀན་ཟི་མཐུངས་ན་དེ་ལྟར་མཐོང་། འགྱུར་རོ། །པད་མའི་ཟེ་འབྲུའི་རྡུལ་དང་། གྲོག་མཁར་དང་། 
ལང་ཀའི་སྟེང་གི་ས་རྣམས་གཅིག་ཏུ་བྱས་ཏེ་རིལ་བུ་བྱས་ནས་རྣམས་སྣང་གི་ལམ་དུ་བཅུག་ན་མི་སྣང་བར་འགྱུར་རོ། །དེ་གལ་ཏེ་མ་གྲུབ་ན་དེས་མཚམས་མེད་པ་ལྔའི་ལས་བྱས་པར་འགྱུར་རོ། །རང་གི་དབང་པོ་ལྔ་ཇི་ལྟར་འགྱུར་
<pb id="88.65a"/>
བ་རིགས་ལྔ་ལ་ཡང་དང་ཡང་དུ་གནས་པར་བྱའོ། །རིགས་ལྔ་བཟུང་ནས་ལྕགས་གསུམ་གྱིས་དཀྲིས་པ་དང་། དུར་ཁྲོད་དུ་ཕྱིན་ལ་ཕྱག་རྒྱ་མ་བཟུང་སྟེ་ཞལ་ནས་སྔགས་ཟློས་ཤིང་ནམ་མཁའ་ལ་སྒྲ་འབྱུང་བ་ཐོས་པ་དང་ཁྱིམ་དུ་ལོག་ནས་
མིག་སྨན་བྱས་ན་དེ་ནས་མི་མཐོང་བར་འགྱུར་རོ། །ནིམ་པ་རློན་པ་བཟུང་སྟེ་ལུས་ལ་བྱུགས་ནས་གཟའ་ཉི་མ་ལ་སུ་མ་ཀ་ཏ་ལག་པ་གཡོན་པས་ལུས་ལ་བྱུགས་ཏེ་ཚེས་བརྒྱད་ལ་མིའི་མར་ཁུས་ལུས་ལ་བྱུགས་ནས་རིམ་པ་ཇི་ལྟ་བ་
བཞིན་དུ་བྱས་ན་མི་སྣང་བར་འགྱུར་རོ། །གཟའ་མིག་དམར་ལ་སེམས་ཅན་དུ་མ་ནི་ཀ་བཟུང་སྟེ། གཟའ་ལག་པ་ལ་རིན་པོ་ཆེའི་རལ་གྲི་བཟུང་ནས་ཀླུ་ལྷག་མ་ཅན་གྱི་ལྕེ་བཅད་ནས་བཟུང་བ་དེ། དང་པོ་གསེར་གྱི་སྣོད་དུ་བཅུག་
ནས་ཕྱི་ནས་བཏོན་ཏེ། དེ་བཞིན་དུ་ཕྱི་རོལ་ནས་ཟངས་མ་དེ་བཞིན་དུ་ལྕགས་གསུམ་གྱིས་དཀྲིས་ནས་ཁར་བཅུག་ན་མི་མཐོང་བར་འགྱུར་རོ། །སྨན་འཛག་བྱེད་ཀྱི་རྩ་བ་ལ་གསོལ་བ་བཏབ་ནས་སྐུད་པས་བཅིངས་ཏེ་ཉི་མ་བཟང་པོ་
ལ་བླངས་ནས་སེན་དྷ་བ་དང་ཚིལ་ཆེན་དང་ལྷན་ཅིག་ཏུ་བཙོས་ཏེ་ཟོས་ན་མི་མཐོང་བར་འགྱུར་རོ། །ལྷ་མོའི་སྔགས་ལན་བདུན་སྨན་ཛ་ཡན་ཏིའི་ལོ་མ་ལ་བཟླས་ནས་ཀན་ཛིའི་ནང་དུ་ཉི་མ་གཅིག་བཅུག་ནས་བཏོན་ཏེ། ནིམ་པའི་
ཤིང་གི་ནང་དུ་སྦས་ནས། དེ་ཉིད་ལས་དེ་བཞིན་དུ་བླངས་ནས་བ་ཏ་པའི་ཤིང་དེ་ལ་དེ་བཞིན་དུ་གཞུག །ཕྱི་ནས་སྨལ་པོའི་ཟླ་བ་ནག་པོའི་ཕྱོགས་ཀྱི་བཅུ་གསུམ་ལ་བཏགས་ནས་ལུས་ལ་བྱུགས་ན་མི་མཐོང་བར་འགྱུར་རོ། 
ཇི་སྲིད་དུ་ལོ་གཅིག་ཏུ་ཡང་དེ་བཞིན་ནོ། །ལྷ་མོའི་རིལ་བུ་ཆེན་པོ་ནི་མེ་ཏོག་བདུན་གྱི་སུལ་དང་། ན་རི་ཀེ་ལའི་མེ་ཏོག་དང་། སྨན་ཀ་ཏ་ཀ་པ་ཏྲ་དང་། ས་མ་ཡ་གོ་ལ་དག་དང་། ནཱ་ག་པུཥྤ་དང་། པིན་ཏ་དྷ་ཀ་རའི་རྩ་བ་དང་། །ཏྲི་པུ་
ར་དང་། དྷ་དུ་རའི་རྩ་བ་དང་། འབྲས་བུ་གསུམ་རྣམས་ལ་རིལ་བུ་ཉི་ཤུ་རྩ་གཅིག་ལུང་ཐང་གི་ལྔ་ཆ་ཙམ་མོ། །པིན་ཏ་དྷ་ཀ་ར་དང་། རང་བྱུང་དང་། ད་བརྟ་ནཱ་ར་དང་། རིལ་བུ་ཉི་ཤུ་རྩ་གཅིག་དང་། ནག་པོ་ཆེན་པོའི་འབྲས་བུ་