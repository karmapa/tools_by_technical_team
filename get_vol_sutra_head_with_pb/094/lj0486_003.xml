<pb id="94.200b"/>
ཀྱིས་བརྒྱན་པ། རལ་པ་དང་བཅས་པ། ཐལ་མོ་སྦྱར་བ་བྱས་པ། པད་མའི་གདན་ལ་བཞུགས་པ་འོད་ཀྱི་ཕྲེང་བ་ཅན་བྲི་བར་བྱའོ། །དེའི་འོག་ཏུ་ཁྲོས་པ་གནག་ཅིང་ལྗང་བ། རལ་པ་གཅིག་ཡོད་པ། འཇིགས་པ་ཆེན་མོ་ཞེས་བྱ་
བ་གཞོན་ནུ་མ་ལག་པ་གཡས་ཀྱིས་རྡོ་རྗེ་འཛིན་ཅིང་འཕྱར་བ། རིན་པོ་ཆེའི་ཕྲེང་བ་ཅན་བྲག་ལ་བཞུགས་པ། འབར་བའི་ཕྲེང་བ་ཅན་ངུར་སྨྲིག་བགོས་པ། མིག་ཅུང་ཟད་དམར་བ། བགེགས་ཚར་གཅོད་པ་བྲི་བར་བྱའོ། །
འཕགས་པ་ཕྱག་ན་རྡོ་རྗེའི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ། །རས་རིས་འདི་ལ་རྟོག་པ་འདིའི་ཆོ་ག་རྣམས་བྱ་བ་འམ་ཅི་ལྟར་འདོད་པས་བྱའོ། །རས་རིས་གཉིས་པ་ནི་ལྷ་མོ་འཇིགས་པར་བྱེད་པའི་གྲོགས་དང་བཅས་པ། 
རལ་པ་ཐུར་ལ་འཕྱང་བ། ལུས་འོད་ཀྱི་ཕྲེང་བ་ཅན་ནོ། །དེ་ལྟ་བུ་ལ་ཡང་འདིར་སྔར་གྱི་ཆོ་ག་རྣམས་སྦྱར་བར་བྱའོ། །ཐབས་དང་ལྡན་ནམ་ཐབས་དང་མི་ལྡན་ཡང་རུང་། ནམ་མཁའི་སྤྱན་འདི་ནི་དོན་ཡོད་པ་ཡིན་ཏེ། བསོད་
ནམས་དང་ལྡན་ནམ། བསོད་ནམས་དང་མི་ལྡན་ཡང་རུང་ཞེས་རྒྱ་ཆེར་སྦྱར་ཞིང་གང་གིས་ཀྱང་ངེས་པར་འགྲུབ་པར་འགྱུར་ཏེ། འདོད་པའི་དོན་ཕུན་སུམ་ཚོགས་པར་བྱེད་པ་ཡིན་ནོ་ཞེས་མཁས་པས་རིག་པར་བྱའོ། །བྱང་ཆུབ་
སེམས་དཔའ་རྣམས་ཀྱི་ཡུམ་ནམ་མཁའི་སྤྱན་ཞེས་བྱ་བའི་རྟོག་པ་རྫོགས་སྷོ།།  །།<head n="2" t="ཐོགས་པ་མེད་པ་དོན་ཡོད་པར་གྲུབ་པ་རིག་པའི་རྒྱལ་མོ་རབ་འབྱམ་རིམ་པར་ཕྱེ་བ།" type="lewu" zh="87.600"/><bampo n="486.3"/>དེ་ནས་ཡང་བཅོམ་ལྡན་འདས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་མངོན་པར་སྤྲོ་བར་བྱེད་པ་དེ་ལྟ་བུའི་ཏིང་
ངེ་འཛིན་ལ་སྙོམས་པར་ཞུགས་ནས། སྡུག་བསྔལ་བར་གྱུར་པའི་སེམས་ཅན་རྣམས་བསྐྱབ་པའི་ཕྱིར་སྔགས་འདི་གསུངས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨཱརྱ་ཨཱ་གཱ་ཛེ་ཨ་ནནྟཱ་བི་ཤཱ་ཡ་ནཱི། ཨ་
ར་ཛེ་བི་ར་ཛེ། ཧཱུྃ་ཏྲཱ་ཀ་ར་སྭཱ་ཧཱ། སངས་རྒྱས་མ་ལུས་ཐམས་ཅད་ཀྱིས། །གསང་སྔགས་འདི་ནི་གསུངས་པ་ན། །ཤིན་ཏུ་རྒྱ་ཆེ་རྣམ་པར་རོལ། །ནམ་མཁའ་ལ་ནི་བྱུང་བར་གྱུར། །བྱང་ཆུབ་སེམས་དཔའ་གསང་
<pb id="94.201a"/>
སྔགས་ཀྱི་སྒོར་སྤྱད་པ་སྤྱོད་པ་རྣམས་ཀྱི་མདུན་དུ་འདིའི་ལས་ཀྱི་ཆེ་བའི་བདག་ཉིད་གསུངས་པ་ཆོ་ག་རབ་འབྱམ་མཐའ་ཡས་པའི་རྒྱལ་པོ་སྐད་ཅིག་དེ་ལ་སེམས་ཅན་གྱི་ཁམས་རྣམ་པར་སྦྱོང་བར་བྱེད་པ་ཞེས་བྱ་བའོ། །ཆོ་ག་དེ་དག་
ཐམས་ཅད་ཀྱང་འདི་ལ་སྦྱར་བར་བྱ་བ་འམ། ཡང་ན་ཇི་ལྟར་འདོད་པའི་ཆོ་གས་བྱའོ། །སྙིང་པོ་རྟོག་པའི་ཆོ་གས་ཉིས་འགྱུར་དུ་སྦྱར་བ་འམ་མཉམ་པས་ཀྱང་རུང་ངོ་། །དེ་ནས་བྱང་ཆུབ་སེམས་དཔའ་རྡོ་རྗེའི་ལུས་ཞེས་བྱ་བ་ཆགས་པ་མེད་པའི་
སྒོའི་གཞི་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་རྒྱལ་མོ་ཆེན་མོའི་རྩེ་མོ་འདི་གསུངས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཏྲཱི་ཏྲཱི་ཏྲཱི ཨ་ཧ་ཧ་བྷིསྨ་ཡེ། ན་མཿ སརྦ་ཏ་ཐཱ་ག་ཏཱ་ནཱྃ། ཨ་ས་དྲི་ཤེ་ས་
སྭཱ་ཧཱ། ཕུན་སུམ་ཚོགས་པ་མཐའ་ཡས་པ་ཞེས་བྱ་བའི་རིག་པའི་རྒྱལ་མོ་ཆེན་མོའི་རྩེ་མོ་འདི་ནི་ཆོ་ག་དེ་དག་ཉིད་ཀྱིས་སྦྱར་བར་བྱའོ་ཞེས་བྱ་བར་རྒྱལ་བ་རྣམས་ཀྱིས་མཁྱེན་པ་ཡིན་ནོ། །དེ་ནས་བྱང་ཆུབ་སེམས་དཔའ་
ནམ་མཁའ་དང་མཉམ་པ་ཞེས་བྱ་བ་ཀུན་ནས་ནམ་མཁའ་དང་མཉམ་པའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་རྒྱལ་མོའི་རྩེ་མོ་འདི་གསུངས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ཧ་ཧ་ཧ། མ་ཧཱ་མུ་ནི་བྷི
སྨ་ཡེ། ཧ་ར་ཧ་ར། ཏྲ་ཡ་ཏྲ་ཡ། བི་ཤོ་དྷ་ཀེ་ན་མ་སརྦ་ཏ་ཐཱ་ག་ཏེ་བྷྱཿ སྭཱ་ཧཱ། དོན་ཡོད་པའི་དོན་ཡོད་པ་ཞེས་བྱ་བ་ངག་གི་དབང་ཕྱུག་མ་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡངས་ཤིང་རྒྱ་ཆེ་བའི་རྣམ་པར་རོལ་
པའི་སྤྱོད་ཡུལ་ཡིན་ཏེ། འདིའི་ཆོ་ག་ཡང་དེ་དག་ཉིད་ཀྱིས་བྱ་བ་འམ། ཡིད་ལ་གང་འདོད་པས་བྱའོ། །དེ་ནས་དེ་བཞིན་གཤེགས་པ་ཀུན་དུ་ཤིན་ཏུ་མཉམ་པར་རྫོགས་པར་གྲུབ་པ་ཞེས་བྱ་བའི་དངོས་གྲུབ་
ཀྱི་རྒྱལ་པོའི་རྩེ་མོ་ལ་སྙོམས་པར་ཞུགས་པ་ཞེས་བྱ་བའི་ཏིང་ངེ་འཛིན་གྱི་རྒྱལ་པོ་ལ་སྙོམས་པར་ཞུགས་སོ། །སྙོམས་པར་ཞུགས་ནས་དེ་བཞིན་གཤེགས་པ་ཐམས་ཅད་ཀྱི་རྩེ་མོ་ཞེས་བྱ་བའི་རིག་པ་ཆེན་མོའི་རྒྱལ་མོ་འདི་གསུངས་
<pb id="94.201b"/>
སོ། །ན་མ། སརྦ་བུདྡྷ་བོ་དྷི་ས་ཏྭཱ་ནཱྃ། ཨ་མ་ལ་བ་ལེ་ཧ་ཧ། ཨ་ས་མ་ས་མནྟ། ག་ག་ན་ག་ག་ན། ས་མ་ས་མ། ཀུ་རུ་ཀུ་རུ། ན་མཿ སརྦ་བུདྡྷ་བོ་དྷི་ས་ཏྭེ་བྷྱཿསྭཱ་ཧཱ། སངས་རྒྱས་སྲས་དང་བཅས་རྣམས་ཀྱིས། །ལྷན་
ཅིག་འདིར་ནི་གསུངས་པ་ན། །ཆོས་དབྱིངས་ངོ་མཚར་ཆེན་པོ་འདི། །ཐམས་ཅད་ཀུན་དུ་རྨད་དུ་གྱུར། །འདིའི་ཆོ་ག་ཡང་དེ་དག་ཡིན། །འཇིག་རྟེན་ཐམས་ཅད་ཀུན་དུ་ཡང་། །འདི་དང་འདྲ་བ་དེ་ཡོད་མིན། །རས་རིས་ཀྱི་ཁྱད་པར་ནི་ནམ་
མཁའི་སྤྱན་གྱི་གནས་སུ་ལྷ་མོ་ཀུ་མུ་ཏའི་མདོག་ཅན། རལ་པ་དང་བཅས་པ། རྒྱན་དང་བྲལ་བ། ཏིང་ངེ་འཛིན་ལ་སྙོམས་པར་ཞུགས་པ་བྲི་བར་བྱའོ། །སངས་རྒྱས་བཅོམ་ལྡན་འདས་ནི་དེ་ལྟ་བུ་ཉིད་ཡིན་ནོ། །ལག་ན་རྡོ་རྗེ་ནི་གཏུམ་
པའོ། །གཡོན་དུ་ནི་རལ་པ་གཅིག་ཡོད་པ། གནག་པ། མིག་དམར་བ། བགེགས་མཐར་བྱེད་པ། ཁྲོས་པ་ངུར་སྨྲིག་བགོས་པ། གཞོན་ནུ་ལག་ན་རལ་གྲི་ཐོགས་པ་བྲི་བར་བྱ་སྟེ། འབར་བའི་ཕྲེང་བས་བསྐོར་བ་རིན་པོ་ཆེའི་བྲག་
ལ་གནས་པའོ། །ལྷག་མ་ནི་སྔ་མ་བཞིན་ནོ། །རིན་པོ་ཆེའི་བྲག་ལ་གནས་པའི་པད་མའི་སྡོང་བུ་ལ་གནས་པ་བྲི་བར་བྱའོ། །རིག་པའི་རྒྱལ་མོའི་རྩེ་མོ་འདི་རས་རིས་ལ་རྟོག་པའི་ཆོ་ག་ཐམས་ཅད་སྦྱར་བར་བྱའོ། །དེ་ནས་བྱང་
ཆུབ་སེམས་དཔའ་དོན་ཐམས་ཅད་སྒྲུབ་པར་བྱེད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་རྒྱལ་མོའི་རྩེ་མོ་དོན་ཡོད་པ་ཞེས་བྱ་བ་འདི་གསུངས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨརྠཱ་སིདྡྷ་བིདྱཱ་ཨུཏྟ་
མ་ཨཱ་གྲེ་སྭཱ་ཧཱ། །བྱང་ཆུབ་སེམས་དཔའ་ལོངས་སྤྱོད་མཐའ་ཡས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་རིག་པའི་རྒྱལ་མོའི་རྩེ་མོ་འདི་གསུངས་སོ། །ན་མཿ སརྦ་བུདྡྷ་བོ་དྷི་ས་ཏྭཱ་ནཱྃ། ཨ་ར་ཛེ་ས་མ་ཡ། སཱ་དྷ་ཡི་
ཀུ་རུ་ཀུ་རུ། སིདྡྷི། ཨ་མོ་གྷ། ཨ་པྲ་ཏི་ཧ་ཏ་སྟེ་སིདྡྷི། ས་ཏ་ཀེ་ཏ། ཨུ་ཐཱ་ཨ་ག་ག་ནཱྃ་སྭཱ་ཧཱ། གཏུམ་པོ་མཉམ་པ་མཉམ་པ་མེད་པ་ཞེས་བྱ་བ་རིག་པའི་རྒྱལ་མོའི་རྩེ་མོ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ས་མ་
<pb id="94.202a"/>
ས་མ། ཨ་གྲེ་ཨ་གྲེ། དྷ་ར་དྷ་ར། དྷི་རི་དྷི་རི། ཏ་ཡི་ཏ་ཡི། ག་ག་ནཱྃ་སཱ་དྷ་ཡ། སརྦྃ་ན་མོ་སྟུ་ཨ་པྲ་ཏི་ཧ་ཏ་ཨཱ་གྲཱ་ནཱྃ། ཛྭཱ་ལ་ཛྭཱ་ལ། ཧཱ་ས་ནེ་སྭཱ་ཧཱ། དེ་བཞིན་གཤེགས་པའི་དམ་ཚིག་ཅེས་བྱ་བའི་
ཐོགས་པ་མེད་པ་དོན་ཡོད་པར་གྲུབ་པ་རིག་པའི་རྒྱལ་མོའི་རྩེ་མོ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཧྲྀ་ད་ཡྃ། ས་མ་ཡྃ་ས་མ་ཡྃ། ན་དྷི་བིདྱ་ཏི་སྦྱ་ས་དྷོ། ཥ་མ་ཡྃ། ཏ་ཊི་དནྟ་ན་མོ་ཨ་གྲ། གུ་ཎ་ཨ་ནནྟ། མ་ཡྃ་གུ་
རུ་ཏེ། སཉྩ་སརྦཱ། མི་དྷྃ་མ་པི་ཏེ། སྟོབས་གསུམ་པ་ཞེས་བྱ་བ་རིག་པའི་རྒྱལ་མོ་རྩེ་མོ་ཐམས་ཅད་དུ་མི་མཉམ་པ་ཐོགས་པ་མེད་པ་དོན་ཡོད་པར་གྲུབ་པ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མོ་གྷ། ཨ་ཙི། 
པྲ་བི་ཤ་བ་ར་དེ། ཨ་མ་ལ། ཨ་མ་ལ། ཛྭ་ལ་ན་ཙ་ལོདྦྷ་ཏེ། སྥ་ར་ཎ་སྭཱ་ཧཱ། འཇིགས་པ་མེད་པ་དོན་ཡོད་པའི་འོད་ཟེར་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ས་མ་
དྷ་ར་དྷ་ར། ས་མ་ས་མ། སྃ་ག་ཏ་སྃ་ག་ཏ། ཏཱི་ཊཱི་ཏཱི་ཊཱི། ཧ་ས་ཧ་ས། ཏཱི་ཏཱི་མ་ཧཱ་མ་ཧཱ། བི་ཤོ་དྷཱ་གྲ་ཨ་གྲ། ཧཱུྃ་སྥཱ་ར་སྥཱ་ར། བི་མ་ལེ་ཀུ་རུ། ཨ་མོ་གྷ་ཨ་པྲ་ཏི་ཧ་ཏ། ཨསྠ་སིདྡྷི། ཡྃ་ཨ་དུཿ ཁ་ག་ར་
སྭཱ་ཧཱ། མཉམ་པ་མེད་པའི་མཆོག་གི་སྟོབས་ཀྱི་རྩེ་མོ་ཞེས་བྱ་བ་རིག་པའི་རྒྱལ་མོའི་རྩེ་མོ་ཡིན་ནོ། །དེ་ནས་མཉམ་པ་མེད་པ་ཐོགས་པ་མེད་པ་དོན་ཡོད་པར་གྲུབ་པ་ཐུན་མོང་མ་ཡིན་པའི་རས་རིས་འབྱུང་བར་འགྱུར་ཏེ། 
བཅོམ་ལྡན་འདས་ནི་པད་མའི་གདན་ལ་བཞུགས་པ་འོད་ཟེར་རབ་ཏུ་འཕྲོ་བ་བྲི་བར་བྱའོ། །གཡས་སུ་འཕགས་པ་ཕྱག་ན་རྡོ་རྗེ་བཅོམ་ལྡན་འདས་ལ་ཐལ་མོ་སྦྱར་བའོ། །བཅོམ་ལྡན་འདས་ཀྱི་གཡོན་དུ་ནི་གསེར་གྱི་
མདོག་ཅན་རལ་པ་དང་བཅས་པའི་ཅོད་པན་འཛིན་པ། ང་རྒྱལ་དང་བྲལ་བ་བཅོམ་ལྡན་འདས་ལ་ཐལ་མོ་སྦྱར་བའི་ལྷ་མོའོ། །ལྷ་མོའི་འོག་ཏུ་དྲག་གཏུམ་ཞེས་བྱ་བའི་གཡོག་པོ་གཞོན་ནུ་རལ་པ་ཅན་གནག་ཅིང་སྔོ་བ།
<pb id="94.202b"/>
གོས་སྔོན་པོ་བགོས་པ། ཁྲོས་པ། མིག་དམར་བ། ལག་ན་རྡོ་རྗེ་ཐོགས་པ། འབར་བས་བསྐོར་བ། བགེགས་ཚར་གཅོད་པ་བྲི་བར་བྱའོ། །རྡོ་རྗེ་འཛིན་གྱི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ། །འདི་ལ་ཡང་
ལས་དེ་དག་ཐམས་ཅད་སྦྱར་བར་བྱ་བ་འམ། དེ་བཞིན་གཤེགས་པའི་ཆོ་གས་སམ། རིག་པ་མཆོག་གི་ཆོ་གས་སྦྱར་བ་འམ། ཇི་ལྟར་མངོན་པར་འདོད་པས་སམ། རྟོག་པ་གཞན་གྱི་ཆོ་གས་ཀྱང་བསྒྲུབ་པར་བྱ་སྟེ། ཐེ་ཚོམ་དང་
བྲལ་བའི་དད་པས་བྱའོ། །ཐོགས་པ་མེད་པ་དོན་ཡོད་པར་གྲུབ་པ་རིག་པའི་རྒྱལ་མོ་ཆེན་མོའི་རྩེ་མོ་འདིས་ཁ་ཅིག་ལ་ནི་མཚན་གཅིག་གིས་དངོས་གྲུབ་འབྱུང་བར་འགྱུར་རོ། །ཁ་ཅིག་ལ་ནི་ནུབ་གཉིས་ནའོ། །ཁ་ཅིག་ལ་ནི་ནུབ་
གསུམ་ནའོ། །ཁ་ཅིག་ལ་ནི་ཟླ་བ་ཙམ་གྱིས་ངེས་པར་དངོས་གྲུབ་འབྱུང་བར་འགྱུར་རོ། །འདིར་ཡང་སྔ་མ་བཞིན་དུ་ཕན་ཡོན་ཡོད་པར་ཤེས་པར་བྱའོ། །འདི་ལ་ནི་ཚུལ་ཁྲིམས་དང་ལྡན་ཡང་རུང་། ཚུལ་ཁྲིམས་དང་མི་
ལྡན་པ་ཡང་རུང་། བསོད་ནམས་དང་ལྡན་ཡང་རུང་། བསོད་ནམས་དང་མི་ལྡན་ཡང་རུང་འགྲུབ་པར་འགྱུར་ཏེ། གཞན་དུ་ན་དད་པ་མེད་པ་དང་། བྱང་ཆུབ་ཏུ་སེམས་མ་བསྐྱེད་པ་ནི་མ་གཏོགས་སོ། །ཐོགས་པ་མེད་པ་དོན་
ཡོད་པར་གྲུབ་པ་རིག་པའི་རྒྱལ་མོ་རབ་འབྱམ་རིམ་པར་ཕྱེ་བའོ།  །<head n="2" t="གཙུག་ཏོར་རབ་འབྱམ་གྱི་རིམ་པར་ཕྱེ་བ།" type="lewu" zh="87.604"/>དེ་ནས་བཅོམ་ལྡན་འདས་འབར་བའི་རྩེ་མོ་ཀུན་དུ་མཐའ་ཡས་པ་ཞེས་བྱ་བའི་གད་མོ་སྤྱི་གཙུག་ནས་གྲགས་པས་མཐར་ཐུག་པ་མེད་པའི་ཆོས་ཀྱི་དབྱིངས་
མཐའ་ཡས་པའི་རྣམ་པར་རོལ་པའི་སྤྱོད་ཡུལ་ཅན། གཙུག་ཏོར་གྱི་ཡང་གཙུག་ཏོར་དཀྱིལ་འཁོར་གྱི་བདག་པོ་རིག་པ་བྱུང་བར་གྱུར་ཏོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་གྲ་ཨ་གྲཱ་བི་ཥ་ཡེ། ས་མ་ས་མ། 
བ་ར་བ་ར། དེ་ང་ཡྃ་ཀུ་རུ། ཨརྠ་སིདྡྷི། ཛྭཱ་ལ་ན་མཿ ཨ་པྲ་ཏི་ཧ་ཏོ། ཥྞཱི་ཥཱ་ཎཱྃ། ཨ་ཏི་ཨ་ཏི་སྭཱ་ཧཱ། སངས་རྒྱས་ཐམས་ཅད་ཀྱི་གཙུག་ཏོར་དང་གཞན་དག་ལས་ཀྱང་ཐོགས་པ་མེད་པར་གཙུག་ཏོར་གྱི་རྩེ་
<pb id="94.203a"/>
མོ་ཞེས་བྱ་བ་གསུངས་པ་ན་མཐའ་ཡས་ཤིང་ཡངས་པའི་ངོ་མཚར་བྱུང་བས་ཐམས་ཅད་གཡོས་པར་གྱུར་ཏོ། །དེ་ནས་ཤར་ཕྱོགས་ལོགས་ནས་དེ་བཞིན་གཤེགས་པ་མཐའ་ཡས་པ་དྲི་མ་མེད་པ་ཞེས་བྱ་བས་དེ་བཞིན་
དུ་འོད་ཀྱི་སྣང་བར་བྱེད་པ་ཞེས་བྱ་བའི་རིག་སྔགས་འདི་གསུངས་ཤིང་ཐོས་པར་གྱུར་ཏོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་གྲ་བི་མ་ལེ། ན་མཿ ཨ་གྲ་བི་མནྜ་ལེ་ན་མཿ ཨ་གྲི་ཡ་ཨ་གྲ་སྭཱ་དེ་ནཱ་མཿ སིདྷྱ་ཨ་གྲ་ཡེ་ཀེ་ན་མཿ 
ཨ་ཙ་ལ་མ་ཧཱ་བ་ལ་ཨ་གྲ་ན་མཿ ཛྭཱ་ལ་ཛྭཱ་ལ། དྷུ་ན་དྷུ་ན། དོ་ཥ་ཎ་ཛ་ག་ཏ། གྷ་ཏ་གྷ་ཏ། བི་ཥ་ཡྃ་ན་མཿ སྠཱྃ་ཨ་པྲ་ཏི་ཧ་ཏེ་བྷྱཿ སྭཱ་ཧཱ། གཙུག་ཏོར་དྲི་མ་མེད་པའི་གཙུག་གི་རྩེ་མོ་ཞེས་བྱ་བའོ། །སྟེང་གི་ཕྱོགས་
ལོགས་ནས་དེ་བཞིན་གཤེགས་པ་བདུད་རྩིའྀ་སྙིང་རྗེས་བརྒྱན་པ་ཞེས་བྱ་བས་ཀུན་དུ་བཞད་པའི་རྩེ་མོ་ཞེས་བྱ་བའི་བཞད་པའི་མཆོག་མཛད་ནས་རྩེ་མོ་འདི་གསུངས་ཤིང་ཐོས་པར་གྱུར་ཏོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ཧོ་མ་ཧཱ་བི
སྨ་ཡ་ཨ་གྲི། སད་ཨ་གྲཱ་ཎཱྃ། ཨ་ཧོ་ཀཱ་རུ་ཎ། ཨ་མྲྀ་ཏ་ཨ་གྲེ་བ་ར་ཏི་ནི། སཱ་དྷ་ཡ་ཨ་མྲྀ་ཏ་དྷརྨཱ་ཎཱྃ། ཏདྱ་ཐཱ། ཀཱ་རུ་ཎྀ་ཀཱ་རུ་ཎི། དྷི་རི་དྷི་རི། ཤཱི་ཁཱི་ཤཱི་ཁཱི། དྷ་རི་དྷ་རི། ཨ་གྲི་ཏ་ར་ཨ་གྲི་ཏ་ར། ན་མོ་ཨ་གྲེ་བྷྱཿ ཏ་ཐཱ་ག་ཏེ་
བྷྱཿ བོ་དྷི་ས་ཏྭེ་བྷྱཿ། སྥ་ར་ཎ་ག་ག་ན་བ་རེ་སྭཱ་ཧཱ། སྙིང་རྗེ་བདུད་རྩི་རྩེ་མོའི་དམ་ཚིག་ཅེས་བྱ་བའི་གཙུག་ཏོར་རོ། །ཡང་གཙུག་ཏོར་གསུམ་པ་ཞེས་བྱ་བའི་རྡོ་རྗེ་འཛིན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་གསོལ་
བ་འདེབས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །སྙོམས་པར་ཞུགས་ནས་རིག་པའི་རྩེ་མོའི་རྩེ་མོ་འདི་རབ་ཏུ་ཐོབ་བོ། །རབ་ཏུ་ཐོབ་ནས་གསུངས་པ། ན་མཿ སརྦ་བུདྡྷ་བོ་དྷི་སཏྭཱ་ནཱྃ།  ཏྲི་ཤཱི་ཁཱ། 
ཨ་གྲ་ན་མོ་སྟུ་ཏེ། ས་མནྟ་ཤ་མནྟ། ཨ་གྲི་གུ་ཎ་ཨ་ཙ་ལ་ཨ་གྲ་དྷརྨ་ཏེ། བི་དྷུ་ན་ཧཱི་ཀླེ་ཤཱ་ནཱ། དུཿཁ་ཛྭ་ལྃ་ག་ཛ་ཏ། སརྦ་སུ་ཁཾ་ད་ད་ཧི་ཙྃ། ཤཱནྟ་དྃ་ཏྲི་ས་མ་ཡེ་ཀུ་རུ་སྭཱ་ཧཱ། རྩེ་མོའི་རྩེ་མོ་ཆོས་རྩེ་མོ།
<pb id="94.203b"/>
སེམས་ཅན་ཀུན་གྱི་དོན་བྱེད་ནི། །ཀུན་ནས་ཡོན་ཏན་མཐའ་ཡས་པ། །སྲས་དང་བཅས་པས་གསུངས་པར་གྱུར། །དེ་ནས་བླ་ན་མེད་པ་ཐོགས་པ་མེད་པ་དོན་ཡོད་པའི་ཆོས་རྣམས་དང་། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ཀྱི་སྟོབས་ཀྱི་སྟོབས་ཅན་རྣམས་ཀྱིས་ཐུན་མོང་གི་ཆོ་ག་ལ་འཇུག་པ་བཤད་པར་བྱའོ། །ཐབས་ལ་མཁས་པ་རྣམས་ཀྱིས་སྔ་མ་བཞིན་དུ་སངས་རྒྱས་ཐམས་ཅད་ཀྱི་མཛད་པ་རབ་ཏུ་བྱེད་པར་འདོད་
པས་ཚེས་གཅིག་ནས་བརྩམས་ནས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བདག་ཉིད་ཀྱི་དངོས་པོ་དབུལ་བར་བྱ་བ་དང་། སྔ་མ་བཞིན་དུ་སྡིག་པ་བཤགས་པར་བྱའོ། །ནུས་པ་ཅི་ལྟ་བ་བཞིན་དུ་
དུས་གསུམ་དུ་གཤེགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་བསོད་ནམས་དང་ཡེ་ཤེས་ཀྱི་ཚོགས་སེམས་ཅན་ཐམས་ཅད་ཡོངས་སུ་སྨིན་པར་མཛད་པ་ལ་རྗེས་སུ་ཡི་རང་བས་རྗེས་སུ་ཡིད་
རང་ངོ་། །དེ་བཞིན་དུ་བདག་གི་བསོད་ནམས་ཀྱིས་དེ་བཞིན་གཤེགས་པ་འཁོར་དང་བཅས་པས་སེམས་ཅན་ཐམས་ཅད་ཡོངས་སུ་སྐྱོབ་པར་མཛད་པ་འབྱུང་བར་འགྱུར་བ་འགྲུབ་པར་གྱུར་ཅིག་ཅེས་ཡོངས་སུ་
བསྔོ་བར་བྱ་ཞིང་། བྱིན་གྱིས་བརླབ་ཏུ་གསོལ་ཞེས་བརྗོད་ལ། དབེན་ཞིང་སྟོང་པའི་གནས་རྣམས་རྣམས་སུ་སྔགས་འདི་བཟླས་པ་བྱས་ལ་གོམས་པར་བྱའོ། །ཡིད་སྐྱོ་བར་གྱུར་ན་དམ་པའི་ཆོས་བཀླག་པར་བྱའོ། །
འདུ་འཛི་སྤངས་ནས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་དམིགས་ཤིང་ཕྱག་འཚལ་ནས་བཟླས་པ་ལ་གོམས་པས་བཟླས་པ་བྱ་བ་འམ། ནུས་པ་ཇི་ལྟ་བ་བཞིན་དུ་ཚེས་གཅིག་ནས་བརྩམས་
ནས་ཟླ་བའི་བར་དུ་བཟླས་ལ་དེ་ནས་ཟླ་བ་ཉ་ལ་མེ་ཏོག་དྲི་ཞིམ་པོ་བཀྲམ་པའི་དཀྱིལ་འཁོར་བྱས་ནས་མཚན་ཐོག་ཐག་བཟླས་པ་བྱས་ན། དེ་བཞིན་གཤེགས་པ་བྱོན་ནས་མགོ་ལ་ཕྱག་གིས་རེག་ནས་འདོད་པའི་
<pb id="94.204a"/>
དོན་གསུང་བར་འགྱུར་རོ། །རེག་པ་ཙམ་གྱིས་མངོན་པར་ཤེས་པ་ལྔ་འབྱུང་བར་འགྱུར་རོ། །སྔགས་ཀྱི་སྤྱོད་པ་ལ་འཇུག་པ་ཡང་རབ་ཏུ་ཐོབ་པར་འགྱུར་རོ། །གལ་ཏེ་དེ་བཞིན་གཤེགས་པའི་
གཟུགས་བརྙན་མཐོང་ན་སླར་ཡང་ཟླ་བ་གཅིག་ན་མངོན་པར་ཤེས་པ་ལྔ་འཐོབ་པར་འགྱུར་རོ། །དེ་བཞིན་དུ་དེ་བཞིན་གཤེགས་པའི་སྙིང་པོའི་ལེའུ་ཡི་ཆོ་ག་འམ། རིག་པ་མཆོག་གི་འམ། རྟོག་པ་གཞན་གྱི་ཆོ་ག་འམ། ཡིད་
ལ་གང་འདོད་པའི་སྒྲུབ་པའི་ཆོ་གས་བསྒྲུབ་པར་བྱའོ། །དེ་བཞིན་གཤེགས་པ་རྣམས་ཀྱིས་བྱིན་གྱིས་རླབས་ཀྱི་སྟོབས་དང་། ཐོགས་པ་མེད་པ་དོན་ཡོད་པར་གྲུབ་པའི་ཆོས་ཉིད་ཀྱིས་བྱིན་གྱིས་བརླབས་ཀྱིས་འདིར་སེམས་
ཅན་རྣམས་ལ་ཕན་པའི་རྒྱུར་གྱུར་ཅིག་ཅེས་བསམས་ནས་བཟླས་ན། དེ་ནས་གཞན་མ་ཡིན་པར་དེ་བཞིན་གཤེགས་པ་རྣམས་ཀྱི་བྱིན་གྱིས་བརླབས་ཀྱི་སྟོབས་ཀྱིས་ཡང་དག་པར་གནས་པར་འགྱུར་ཞིང་དེ་དག་ལ་ཕན་
པ་ཡང་འབྱུང་བར་འགྱུར་རོ་ཞེས་དད་པར་ཡང་བྱའོ། །དོན་ཡོད་པ་འདིར་ཡང་ཆུང་ངུ་དང་། འབྲིང་དང་། ཆེན་པོའི་དངོས་གྲུབ་ངེས་པར་འབྱུང་བར་འགྱུར་རོ། །དེ་དག་ཀྱང་དེ་བཞིན་གཤེགས་པ་རྣམས་ཀྱིས་ཡང་དག་པར་
མཁྱེན་པར་འགྱུར་རོ། །བསོད་ནམས་ཇི་ལྟ་བ་བཞིན་དུ་གང་གིས་རིག་པ་འཛིན་པར་འགྱུར་ཞིང་། ཡོན་ཏན་མཐའ་ཡས་པའི་བདུད་རྩི་དེ་ཁོ་ན་ཉིད་རབ་ཏུ་འཐོབ་ཅིང་ཡོངས་སུ་སྤྱད་པ་ཐམས་ཅད་ལ་འཕྲོགས་པ་
མེད་པའི་གྲོགས་དང་བཅས་པས་འགྲོ་བས་སམ། ཅི་ལྟར་མངོན་པར་འདོད་པའི་ཆོ་གས་བསྒྲུབ་པར་བྱའོ། །མདོར་ན་མཚན་གཅིག་གིས་ཀྱང་རིག་པ་འཛིན་པར་འགྱུར་ཏེ། སྐྱིལ་མོ་དཀྲུང་མ་བཤིག་པར་དེ་བཞིན་
གཤེགས་པ་རྗེས་སུ་དྲན་པས་མེ་ཏོག་དྲི་ཞིམ་པོ་བཀྲམ་པའི་དཀྱིལ་འཁོར་ལ་ཞུགས་པའི་དམ་པའི་ཆོས་ཀྱི་གླེགས་བམ་གྱི་མདུན་དུ་མཚན་ཐོག་ཐག་བཟླས་ན་དེས་ངེས་པར་ཉི་མ་ཤར་བའི་ཚེ་རིག་པ་འཛིན་པར་
<pb id="94.204b"/>
འགྱུར་རོ། །ལས་གཞན་ཡང་འབྱུང་བར་འགྱུར་ཏེ། ལྷ་དགུག་པ་ནི་ཡུངས་ཀར་དང་མར་གྱིས་སོ། །ཀླུ་དགུག་པ་ནི་མར་དང་སྦྲང་རྩི་བསྲེས་པ་དང་ཕོ་བ་རིས་ཀྱིས་སོ། །གནོད་སྦྱིན་དགུག་པ་ནི་སྦྲང་རྩི་ཅན་གྱི་མེ་ཏོག་མར་གྱིས་
བསྒོས་པ་དང་ཏིལ་མར་གྱིས་བསྒོས་པའི་སྔགས་མདུད་ཀྱིས་སོ། །རིག་པ་འཛིན་པ་ལ་ནི་ཏིལ་མར་གྱིས་བསྒོས་པའི་ཡུངས་ཀར་གྱིས་སོ། །རྒྱལ་པོ་དགུག་པ་ལ་ནི་མར་གྱིས་གང་བའི་སྦྱིན་སྲེག་གིས་ཏེ། མེ་ཏོག་དང་བཅས་
པ་བསྲེག་པར་བྱའོ། །སྐྱེས་པ་དབང་དུ་བྱ་བ་ལ་ནི་མར་གྱི་དཀྱིལ་འཁོར་གྱིས་སོ། །བུད་མེད་དབང་དུ་བྱ་བ་ལ་ནི་པྲི་ཡང་ཀུའི་མེ་ཏོག་སྦྲང་རྩིས་བསྒོས་པ་བསྲེག་པར་བྱའོ། །ཐེ་ཚོམ་དང་བྲལ་བས་ཅི་ལྟར་འདོད་པར་ངེས་པར་
བསྒྲུབ་པར་བྱ་སྟེ། ཐུན་མོང་གི་སྦྱོར་བ་ཡིན་ནོ། །འདིའི་རས་རིས་ཀྱི་ཆོ་ག་ནི་བཅོམ་ལྡན་འདས་གསེར་གྱི་མདོག་ཅན་སྐྱིལ་མོ་དཀྲུང་གིས་བཞུགས་པ། སྤྱི་གཙུག་ནས་བྱུང་བའི་འོད་ཟེར་གྱི་སྟེང་དུ་འོད་ཟེར་གྱི་ཕྲེང་བའི་དཀྱིལ་འཁོར་
ཅན་བྲི་བར་བྱའོ། །གཡས་སུ་འཕགས་པ་ཕྱག་ན་རྡོ་རྗེ་བཅོམ་ལྡན་འདས་ལ་ཐལ་མོ་སྦྱར་བ་པད་མ་ལ་བཞུགས་པ་འོད་ཀྱི་ཕྲེང་བ་ཅན་ནོ། །བཅོམ་ལྡན་འདས་ཀྱི་གཡོན་དུ་ནི་ཀུ་མུ་ཏའི་མདོག་ཅན་སྒྲོས་དམར་བ། ལག་པ་དང་
རྐང་པ་དམར་བ། རལ་པ་དང་བཅས་པ། རྒྱན་དང་བྲལ་བ། ཐལ་མོ་སྦྱར་བ་བྱས་པ། པད་མ་དམར་པོའི་གདན་ལ་བཞུགས་པའི་ལྷ་མོའོ། །དེའི་འོག་ཏུ་གཏུམ་པོ་ཆེན་པོ་འདུལ་བ་ཞེས་བྱ་བ་གཞོན་ནུ་མ་ཁྲོས་པ། 
སྦྲུལ་གྱི་རྒྱན་གྱིས་བརྒྱན་པ། གནག་ཅིང་ལྗང་བ། རལ་པ་གཅིག་ཡོད་པ། མིག་ཅུང་ཞིག་དམར་བ་བྲི་བར་བྱའོ། །འཕགས་པ་ཕྱག་ན་རྡོ་རྗེའི་འོག་ཏུ་ནི་སྒྲུབ་པ་པོ་ཕྱག་འཚལ་བ་བྲི་བར་བྱའོ། །འདིར་ཡང་ཆོ་
ག་ནི་དེ་དག་ཉིད་ཡིན་ནོ། །ཡིད་ལ་གང་འདོད་པས་ཀྱང་རུང་ངོ་། །རས་རིས་གཉིས་པ་ནི་ལྷ་མོ་པད་མ་ལ་གནས་པ་རལ་པ་ཐུར་དུ་བཤལ་བའོ། །མངག་གཞུག་པ་གཏུམ་ཆེན་ནི་གཞོན་ནུ་སྐྲ་འགྲེང་བར་བྲི་བར་བྱའོ། །
<pb id="94.205a"/>
གཙུག་ཏོར་རབ་འབྱམ་གྱི་རིམ་པར་ཕྱེ་བའོ།  །<head n="2" t="སྤྱི་གཙུག་རབ་འབྱམ་གྱི་རིམ་པར་ཕྱེ་བ།" type="lewu" zh="87.609"/>བཅོམ་ལྡན་འདས་ཀྱི་དབུའི་སྤྱི་གཙུག་ནས་ཀུན་ནས་རོལ་པ་ཡངས་ཤིང་རྒྱ་ཆེ་བའི་འོད་ཟེར་གྱིས་བརྒྱན་པའི་སྔགས་འདི་ལྟ་བུ་བྱུང་བར་གྱུར་ཏོ། །ན་མཿ སརྦ་བུདྡྷ་བོ་དྷི་
སཏྭཱ་ནཱྃ། ཨོྃ་ཤཱི་ཁཱ་ཨནྟ། ཨ་གྲ་ཨ་གྲ་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མ་ལ་ཨ་གྲ་མ་ཡེ་ན་མོསྟ་ཨ་གྲ་ཙྃ་ཨུ་བི་ཥ་ཡེ་ཤི་ཁི་ནཱི་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མྲྀ་ཏ་ཨཱ་དྷ་ར་བི་ཥ་ཡེ། ཨ་གྲ་དྷརྨ་ཏེ། 
ན་མ་སྟུ་ཏྟི། སྟཱི་ཏྟི་མ་ཧཱ་བཱི་རེ་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཏྲི་ས་མ་ཡ། བི་ཥ་ཡེ། ཏྲི་ཤཱ་ཁཱ་ཨ་གྲ་ཏཱ་བོ་གི་ནཱི་ཨ་ནུཏྟ་ར་ཨ་གྲ་ཨུཏྟ་རི་མ་ཧཱ་ཤི་ཁེ་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་གྲ་ཨུཏྟ་ར་ཨ་གྲི་བི་ཥ་
ཡེ་ན་མཿ སྭཱ་ཧཱ། སྤྱི་གཙུག་འདི་དག་ཐམས་ཅད་ནི་དེ་བཞིན་གཤེགས་པ་དང་ཀུན་དུ་མཉམ་པ། སངས་རྒྱས་ཀྱི་ཡོན་ཏན་ཐམས་ཅད་ཀྱི་ཞིང་དུ་གྱུར་པ། སེམས་ཅན་གྱི་ཁམས་རྣམས་རྣམ་པར་སྦྱོང་བར་བྱེད་པ་བསྒྲུབ་པར་བྱའོ། །
སྔགས་ཆེན་པོའི་བླ་ན་མེད་པའི་ཡོན་ཏན་ལ་ཡང་དད་པར་བྱས་ནས་བསྒྲུབས་ན་ལས་ཐམས་ཅད་དེ་བཞིན་དུ་བྱེད་པར་འགྱུར་རོ། །རས་རིས་ཀྱི་ཁྱད་པར་ནི་ལྷ་མོ་གསེར་གྱི་མདོག་ཅན་རྒྱན་དང་བྲལ་བ་རལ་པའི་ཅོད་པན་
འཛིན་པ་བྲི་བར་བྱའོ། །འོག་ཏུ་སྤྱི་གཙུག་གི་འོད་ཟེར་ཞེས་བྱ་བའི་གཞོན་ནུ་མ་ལག་པ་གཡོན་པ་ན་ཞགས་པ། གཡས་ཀྱིས་རྡོ་རྗེ་འཕྱར་བ། ཁྲོས་པ། རལ་པ་གཅིག་ཡོད་པ། གནག་ཅིང་ལྗང་བ། མིག་དམར་བ། 
དེ་བཞིན་དུ་རིན་པོ་ཆེའི་བྲག་ལ་གནས་པ་བགེགས་ཚར་གཅོད་པ་བྲི་བར་བྱའོ། །སྤྱི་གཙུག་རབ་འབྱམ་གྱི་རིམ་པར་ཕྱེ་བའོ།།  །།<head n="2" t="གཟི་བརྗིད་རབ་འབྱམ་རིམ་པར་ཕྱེ་བ།" type="lewu" zh="87.610"/>དེ་ནས་ཡང་དེའི་ཚེ་བྱང་ཆུབ་སེམས་དཔའ་འོད་ཟེར་གྱི་སྤྲུལ་པ་ཞེས་བྱ་བ་ཀུན་ནས་མ་
ལུས་པའི་འོད་ཟེར་གྱི་མཛོད་ཅེས་བྱ་བའི་ཏིང་ངེ་འཛིན་རབ་འབྱམ་ལ་བལྟ་ཞིང་སྔགས་འདི་སྨྲས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ཏེ་ཛེ་ས་མ་ས་མ། ཏེ་ཛེ་ནི། ཛྭཱ་ལ་ཡ་ཛྭཱ་ལ་ཡ་ཛྭཱ་ལ་ཡ། མ་ཧཱ་བེ་ག །
<pb id="94.205b"/>
ཨ་ས་གྲེ་ཧེ། དྷ་མ་དྷ་མ། བི་དྷ་མ་བི་དྷ་མ། མུྃ་ཙཱ་ཧི་སརྦ་ཐཱ་ཕྲ་བྲྃ་སྭཱ་ཧཱ། རིག་པའི་རྒྱལ་མོའི་རྩེ་མོ་གཟི་བརྗིད་མཐའ་ཡས་པའི་སྤྱོད་ཡུལ་ཅན་ཞེས་བྱ་བ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱནཱྃ། ཏཱི་ཧཱི་ཏཱི་ཧཱི། ཤི་རི་ཤི་རི། དྷ་
མ་དྷ་མ། བི་མ་ལེ། དྷུ་ན་དྷུ་ན། ས་མ་ཏེ་ད་ཏུ་ཏ། ནཱ་མཱ་སྟཱྃ་ཙནྟྱ་ནཱྃ་སྥ་ར་སྥ་ར་ཛྭཱ་ལ་ནཱ་ཨ་མ་ལེ་སྭཱ་ཧཱ། རིག་པ་མཆོག་དྲི་མ་མེད་པ་འབར་བ་ཞེས་བྱ་བ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ཏི་ཤ་ཡ། ཤྲཱི་ཏེ་ཛོ་མཱ་ལ་
ཨ་གྲ་ས་མ་ཡ། ཨ་གྲི་ནཱི་ལ་ཨུ་ལ་ཨ། བེ་ཤཱི་ནཱི་བེ་ཤཱི་ནཱི། ཏི་ར་ཏི་ར་ཨ་ས་ཧེ་ཨ་ས་ཧེ། ས་མ་ས་མ། བཱ་ར་ཏེ་སྭཱ་ཧཱ། རིག་པ་མཆོག་གཟི་བརྗིད་རྩེ་མོ་རྨད་དུ་བྱུང་བ་ཞེས་བྱ་བ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ་
ཏཱི་ཏཱི་ཏཱི་ཏཱི། ཤ་ནི་ཤ་ནི། ཏེ་ཛེ་ཏེ་ཛེ། ཏ་ར་ཏ་ར། ཨ་གྲེ་ཛྭ་ལ་ཡ་ནཱ་མཿ སརྦ་དྷ། ཨ་མ་ལེ་ཤྭ་སྭཱ་ཧཱ། འཇིག་རྟེན་གསུམ་འབར་བར་བྱེད་པ་ཞེས་བྱ་བའོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨནྟེ་ས་མནྟ་ཏོ། དྷུ་ན་དྷུ་ན། ལོ་ཀྃ་ཨ་
མ་ལ། ཛྭ་ལ་ས་མནྟཱ་ཤྃ་གི། །དྷ་ར་དྷ་ར། ནཱ་མ་སྭཱ་ཧཱ། བསམ་གྱིས་མི་ཁྱབ་པའི་འབར་བའི་ཀུན་དུ་མ་ཆགས་པ་ཞེས་བྱ་བའོ། །ད་ནི་བསམ་གྱིས་མི་ཁྱབ་པའི་རྒྱལ་པོའི་རྩེ་མོའི་སྒྲུབ་པའི་ཐབས་ཀྱི་ལས་འབྱུང་བར་འགྱུར་
ཏེ། ཅི་སྲིད་དུ་ཉི་མའི་དཀྱིལ་འཁོར་ལྟ་བུའི་འོད་ཟེར་འོངས་ནས་སྤྱི་བོར་བབས་ནས་ཡིད་ལ་གང་འདོད་པས་སམ། དེས་ངེས་པར་གསེར་གྱི་མདོག་ཅན་གསེར་གྱི་འོད་ཟེར་གྱི་དཀྱིལ་འཁོར་གྱིས་བརྒྱན་པའི་རིག་པ་འཛིན་པར་འགྱུར་རོ། །
ཐམས་ཅད་དུ་ཐོགས་པ་མེད་པར་འགྲོ་བ་འདིས་ལས་ཐམས་ཅད་ལ་སྔ་མ་བཞིན་དུ། དེ་བཞིན་དུ་དེ་བཞིན་གཤེགས་པའི་སྙིང་པོའི་ལེའུ་ཡི་ཆོ་ག་འམ། ཡིད་ལ་གང་འདོད་པས་སམ། རིག་པ་མཆོག་གི་ཆོ་གས་སམ། རྟོག་པ་
གཞན་གྱི་ཆོ་གས་ཀྱང་བསྒྲུབ་པར་བྱའོ། །དོན་ཡོད་པ་མི་ཟད་པ་རྨད་དུ་བྱུང་བ་འདོད་པར་བྱ་བའི་དངོས་གྲུབ་བརྒྱད་ཡངས་ཤིང་མི་ཟད་པ་འཁྲུལ་པ་མེད་པའོ། །གཟི་བརྗིད་རབ་འབྱམ་རིམ་པར་ཕྱེ་བའོ།།  །།<head n="2" t="ཀུན་དུ་རབ་འབྱམ་གྱི་རིམ་པར་ཕྱེ་བ།" type="lewu" zh="87.611"/>དེ་ནས་བྱང་ཆུབ་སེམས་
<pb id="94.206a"/>
དཔའ་རྡོ་རྗེའི་ཐིག་ལེ་ཞེས་བྱ་བ་ཀུན་དུ་ནམ་མཁའི་སྤྱོད་ཡུལ་གྱི་སྟོབས་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་སྔགས་འདི་སྨྲས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ག་ག་ནོ་པ་མེ། ན་མ་
ཡ་ཨ་གྲ་ནཱི་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མ་ལེ་ཨ་ནནྟ་མ་དྷེ་ཏྲ་ཧྲཱིཿ སརྦ་ས་ཏྭྃ་དུཿཁ་ཏྭྃ་ད་མ། ས་མནྟཱ་ནཱྃ། ཨ་ནཱ་ཡ། ཨ་ནནྟ། ཨ་ཙ་ལ་གུ་ཎཱ་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨུ་ཏི་ཨུ་ད་ར། ཨ་
གྲ་དྷརྨ་ཏྭཱྃ། བཛྲ་བི་སི་རཱ་ཎཱྃ་སུ་ཁི་ས་ད་ཨ་ས་ཡེ་ཡྃ་བྷ་བྃ་ཧེ་ཧི་མི་སི་དྷི་ཨ་གྲི་གམ་དེ་མ་ནི་མནྟ་པ་ད་ར་ཛ་ཨ་གྲི་བྷ་བནྟ། ས་མ་ས་མ། ཨ་ས་ཧ་ཨ་ས་ཧ། ཏྲཱ་ཡ་ཏྲཱ་ཡ། དྷུ་ན་དྷུ་ན། ཨ་ས་མནྟ། སརྦ་བི་ཥ་ཡེ། ཨ་ཧ་ན་ཨ་ཧ་
ན། ཏྲྱྃ་ཤི་ནི་ཏྃ། ས་མ་ཡ་མོ་སྟ་གནྡུ་ནཱྃ་སྭཱ་ཧཱ། སྙིང་པོའི་དཀྱིལ་འཁོར་གསུམ་དང་ལྡན་པ་ཞེས་བྱ་བའི་རིག་པའི་རྒྱལ་མོའི་རྩེ་མོ་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ས་མེ་ཨ་ས་མེ། ཨ་ས་ཧེ་ཨ་ས་ཧེ། ཛྭཱ་ལ་ནི་བི་ཤོ་དྷ་
ཡ། ཨ་གྲི་ཏྲི་ལོ་ཀཾ །ས་མནྟ་ཏོ། ན་མཿ ས་མནྟ། ཨ་དྷིཥྛཱ་ན་ཨ་གྲ་དྷརྨ་ཏེ་སྭཱ་ཧཱ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་ཏི་དྷ་ར་ཨ་གྲ་དྷརྨ་ཏེ། ཧ་ཧ་ཧ་མ་ཧཱ་གུ་ཎོ་ཏ་ར། ཨ་ནནྟ་ས་མནྟ་ཡ་ཙ་ར་ཙ་ར། མ་ཧཱ་བ་ལེ་སྭཱ་ཧཱ། སྔགས་ཀྱི་
སྤྱོད་པས་བསྒོས་པ་ཡི། །རྩེ་མོ་དམ་པ་མཆོག་འདི་ནི། །གསུངས་པ་གཙོ་བོ་ཐམས་ཅད་ཀྱིས། །མ་ལུས་པར་ནི་བྱིན་གྱིས་རློབ། །སྔར་གྱི་ཆོ་ག་རྣམས་ཀྱིས་འདི་ལ་སྦྱར་བར་བྱའོ། །ཡིད་ལ་གང་འདོད་པའི་ཆོ་གས་སམ། 
རྟོག་པ་གཞན་གྱི་ཆོ་གས་ཀྱང་སྦྱར་བར་བྱའོ། །འདིར་ཁྱད་པར་ནི་རི་ལ་སོགས་པ་དབེན་ཞིང་སྟོང་པར་སློངས་མོའི་ཁ་ཟས་དང་། དུས་གསུམ་དུ་ཁྲུས་དང་གཙང་སྦྲ་བྱེད་ཅིང་དབེན་པར་ལུས་ཡང་བས་བཟླས་པ་ལ་གོམས་
པར་བྱ་སྟེ། ཅི་སྲིད་དུ་རྫུ་འཕྲུལ་གྱི་རྐང་པ་ཐོབ་པ་དང་། མངོན་པར་ཤེས་པ་ལྔ་དང་ལྡན་པར་གྱུར་གྱི་བར་དུའོ། །རྒྱ་མཚོའི་ནང་དུ་ཞུགས་ནས་ཅི་སྲིད་མངོན་པར་ཤེས་པ་ལྔ་ཐོབ་ཀྱི་བར་དུ་བཟླས་པ་བྱའོ། །ཀུན་དུ་
<pb id="94.206b"/>
རབ་འབྱམ་གྱི་རིམ་པར་ཕྱེ་བའོ།།  །།<head n="2" t="གསང་སྔགས་ཀྱི་སྒོར་སྤྱོད་པའི་དངོས་གྲུབ་ཀྱི་རྒྱལ་པོའི་རྟོག་པའི་རིམ་པར་ཕྱེ་བའི་རབ་འབྱམ།" type="lewu" zh="87.612"/>དེ་ནས་ལག་ན་རྡོ་རྗེ་དེ་བཞིན་གཤེགས་པའི་བྱིན་གྱི་བརླབས་ཀྱིས་དཀྱིལ་འཁོར་ཆེན་པོའི་བཀོད་པའི་བྱིན་གྱིས་བརླབས་ཞེས་བྱ་བ་སངས་རྒྱས་རྣམས་ཀྱི་ཏིང་ངེ་འཛིན་རབ་འབྱམ་གྱི་སྤྱོད་ཡུལ་ལ་
རྣམ་པར་ལྟ་ཞིང་དཀྱིལ་འཁོར་ཆེན་པོའི་བཀོད་པ་དང་ལྡན་པ་འདི་སྨྲས་སོ། །དེ་ལ་དམ་ཚིག་གསུམ་ཞེས་བྱ་བའི་དཀྱིལ་འཁོར་ཆེན་པོ་འདི་འདི་ལྟར་འབྱུང་སྟེ། མ་ངེས་པའི་སེམས་ཅན་གྱི་ཁམས་ཡོངས་སུ་སྐྱོབ་པའི་ཕྱག་རྒྱ་
བཅིངས་ལ་ཤིན་ཏུ་རྒྱ་ཆེ་ཞིང་རྨད་དུ་བྱུང་བ་འདྲ་བ་མེད་པ། བླ་ན་མེད་པ་འཕགས་པའི་སྤྱོད་ཡུལ་དེའི་དཀྱིལ་འཁོར་གྱི་ཆོ་ག་ནི་འདི་ཡིན་ནོ། །དེ་ལ་རེ་ཤིག་དང་པོར་གཞན་དག་མོས་པ་བསྐྱེད་པར་བྱ་ཞིང་། བྱང་ཆུབ་སེམས་
དཔའི་ལས་ཀྱི་ཕྱིར་གསོལ་བ་གདབ་པ་འམ། བདག་ཉིད་ངེས་པར་སྦྱོར་བར་འདོད་པས་བར་ཆད་ཉེ་བར་ཞི་བར་བྱ་བའི་ཕྱིར་དང་པོར་སྔགས་འདི་ལན་ཉི་ཤུ་རྩ་གཅིག་བཟླས་པ་བྱ་ཞིང་སེང་ལྡེང་གི་ཕུར་བུས་བརྐོས་ལ་དཀྱིལ་འཁོར་
གྱི་ཉེ་བར་མཁོ་བ་རྣམས་གསོག་པར་བྱའོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ས་མནྟ་བཛྲ་ཎཱྃ་ཧཱུྃ་ཨ་ཀྲོ་ཏ་ཡ། ས་ཧེ་མ་ཧཱ་ཙཎྜ་ལཱི་ཧཱུྃ་ཕཊ་ཕཊ་ཕཊ། སརྦ་ཏྲ་རཀྵ་ཎ་ཏྲཱ་ཏྲ་ཊ་ཏྲ་ཊ། མྲཱ་ཊཱ་མྲཱ་ཊཱ་ཕཊ། དེ་ནས་ཚེས་བཅྭ་ལྔ་འམ། བཅུ་
གསུམ་ལ་དབེན་པའི་ས་ཕྱོགས་སུ་དཀྱིལ་འཁོར་བྲི་བར་བྱ་སྟེ། ཚོན་རྩི་ལྔའི་ཕྱེ་མས་སམ། དྲི་ཡིས་བསྒོས་པའི་པིར་གྱིས་ཀྱང་རུང་། ཚོན་གཞན་ཡང་རུང་། ཐ་ན་ཐལ་བས་ཀྱང་བྲི་བར་བྱའོ། །གྲུ་བཞི་པ་སྒོ་བཞི་དང་
ལྡན་པའི་ལྷ་རྫས་ཀྱི་དཀྱིལ་འཁོར་ཁྲུ་ལྔ་པ་ནས་ཇི་ཙམ་འདོད་པའི་བར་སྔགས་འདི་ཟློས་ཤིང་བྲི་བར་བྱའོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མ་ལ་ཨ་མ་ལ། ཧ་ར་གྷ་ཨ་ནནྟ། ཤཱ་ཤཱ་ཏ་སརྦ་ཛཱི་ནཱ་ཨ་ཤི་
མཱ་ཎཱྀ་ཥྼཱ་བ་ར་ད་མ་མ་དྃ་དུ། ཨ་ཏི་ཨ་ཏ་རྃ་བ་ར་ཨ་གྷྱྃ་ས་མ་སརྦ་ཏཱ་ཨ་ནྃ། ཏཏྟྲེ་མེ་བཛྲ་པ་དཱ་ཨ་ར་ར། ཨ་ས་མ་ས་མ། ས་མནྟ། ཨ་ནནྟ། དྷརྨ་ཏེ་ཁ་ཎ་ཁ་ཎ། མ་ཧཱ་བཱི་རྃ། ཨ་ཙ་ལེ་ས་མ་ས་མ། ཨ་ས་ཧ་མཱ་
<pb id="94.207a"/>
བ་ལེ། ཀ་ཎ་ཀ་ཎ། མ་ཧཱ་ར་ཨ་ར་གྲེ་ཀེ་ཧ་ཧ་ཧ་ཧ། བཛྲ་བཛྲ་ཨྃ་ཀ་མེ། དྷ་ར་དྷ་ར། ཧཱུྃ་ཧཱུྃ་སྃ་ད་ལྃ། ས་མ་བཱ་ལ། ཨ་གྲ་བི་ཀྲ་མེ། ཀུ་རུ་ཀུ་རུ། ཏུ་རུ་སརྦ་ཐཱ། སརྦ་ཧི་ཛྭཱ་ལ་ཛྭཱ་ལ། ཨ་གྲེ་ཨ་གྲི་ནི་ཧཱུྃ་ཕཊ་ཕཊ་སྭཱ་ཧཱ། 
རིག་པའི་རྒྱལ་མོའི་རྩེ་མོ་འདི་ནི་རྩ་བའི་རིག་པ་ཡིན་ནོ། །འདི་བཟུང་བ་ཙམ་འམ། བཟླས་པ་ཙམ་གྱིས་རྟོག་པ་ཐམས་ཅད་ཀྱི་དངོས་གྲུབ་འབྱུང་བར་འགྱུར་རོ། །རིག་སྔགས་དང་གསང་སྔགས་ཐམས་ཅད་ཀྱི་སྙིང་པོ་འདི་དེ་བཞིན་
གཤེགས་པའི་མདུན་དུ་སྟོང་བཟླས་ན་གསང་སྔགས་ཐམས་ཅད་བཟླས་པ་འབུམ་བྱས་པར་འགྱུར་རོ། །ལས་གཞན་ཐམས་ཅད་ཀྱང་དོན་ཡོད་པ་ཐོགས་པ་མེད་པ་འདིས་བྱེད་པར་འགྱུར་རོ། །སྔགས་འདི་བརྗོད་ཅིང་དཀྱིལ་
འཁོར་གྱི་ནུབ་ཀྱི་སྒོ་བྲི་བར་བྱའོ། །དེ་ནས་དཀྱིལ་འཁོར་ལས་ཁྲུ་དོ་ཙམ་གྱི་ཕྱི་རོལ་བྱང་གི་སྒོ་གཉིས་པ་ཕྱིའི་དཀྱིལ་འཁོར་བྲི་བར་བྱའོ། །དེའི་ནང་གི་དཀྱིལ་འཁོར་ལ་ཕྱག་རྒྱ་འབྱུང་བར་འགྱུར་ཏེ། སངས་རྒྱས་ཐམས་ཅད་
ཀྱི་གོང་ཤར་ཕྱོགས་སུ་གྲུ་གསུམ་གྱི་གཟུགས་དང་། གྲུ་བཞི་པའི་ཕྱག་རྒྱ་པད་མའི་སྟེང་ན་གནས་པ་བྲི་བར་བྱའོ། །ཟླ་བ་དང་ཉི་མ་ནི་དཀྱིལ་དུའོ། །དེ་ལ་སངས་རྒྱས་ཐམས་ཅད་ཀྱི་སྔགས་ནི་འདི་ཡིན་ཏེ། ན་མཿ སརྦ་
བུདྡྷ་བོ་དྷི་སཏྭཱ་ནཱྃ། ཨ་སརྦ་ཐཱ་སརྦ་ཏྲ་ཎཱ་ཀེ་སྭཱ་ཧཱ། ཟླ་བ་དང་ཉི་མའི་སྔགས་སོ། །ན་མཿ ས་མནྟཱ་བཛྲཱ་ཎཱྃ། ས་མ་ས་མ་མ་ཧཱུྃ། ན་མཿ ས་མནྟ་བཛྲཱ་ཎཱྃ། ཨ་ས་ཧ་ཧྃ་མྃ། བཅོམ་ལྡན་འདས་ཀྱི་གཡས་སུ་བྱང་ཆུབ་
སེམས་དཔའི་ཕྱག་རྒྱ་བྲི་བར་བྱ་སྟེ། ཡིད་བཞིན་གྱི་ནོར་བུའི་རྒྱལ་མཚན་གྱི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེ་ནས་བྱང་ཆུབ་སེམས་དཔའི་སྔགས་ནི་འདི་ཡིན་ཏེ། ན་མཿ སརྦ་བུདྡྷ་བོ་དྷི་སཏྭཱ་ནཱྃ། མ་ཧཱ་
ཀཱ་རུ་ཎ་ཨ་ཏྱེ་མཎྚ་ལེ་སྭཱ་ཧཱ། ཡིད་བཞིན་གྱི་ནོར་བུའི་ཕྱག་རྒྱ་དང་སྔགས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། མ་ཧཱ་ས་མནྟ་ཨ་མྲྀ་ཏེ་ཛྭཱ་ལ་ཛྭཱ་ལ་སྭཱ་ཧཱ། དེའི་རྗེས་ཐོགས་སུ་འཕགས་པ་ཀུན་ཏུ་བཟང་པོའི་
<pb id="94.207b"/>
དཀྱིལ་འཁོར་རལ་གྲིའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་རིག་པ་ནི་འདི་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། བཛྲ་རཱ་ཛ་ཨ་མ་ལ་སྭཱ་ཧཱ། རལ་གྲིའི་ཕྱག་རྒྱ་དང་སྔགས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ་མ་ཧཱ་བཛྲོ་དྷ་རེ་དཱ་རཱ་ཡ་ཏཱ་ཌཱ། 
དེ་ནས་དེའི་རྗེས་ཐོགས་ལ་དམ་ཚིག་རྡོ་རྗེའི་མདུང་དཀྱིལ་འཁོར་ཆུང་ངུ་ལ་གནས་པའོ། །དེའི་རིག་པ་ནི་འདི་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། མ་ཧཱ་བི་རཱ་ཨ་ཙ་ལ། སྨ་ར་ཛྭཱ་ལ་ནཱ་ཧཱུྃ། མདུང་གི་ཕྱག་རྒྱ་དང་སྔགས་སོ། །ན་མཿ ས་མནྟ་བཛྲཱ་ཎཱྃ། དྷ་མ་དྷ་མ་
བཛྲོདྦྷ་བེ་ཏྲཱྃ། བྱང་ཤར་འཚམས་སུ་རྡོ་རྗེའི་ཕྲེང་བ་དང་། རྡོ་རྗེའི་ཕྲེང་བ་དཀྱིལ་འཁོར་ཆུང་ངུ་ལ་གནས་པའོ། །དེའི་རིག་པ་ནི་འདི་ཡིན་ནོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། བཛྲ་མཱ་ལཱ་ནཱ་ལཱ། ཨ་ཙེ་ལ། བནྡྷ་བནྡྷ། ན་མ་ཛྭ་སྟྭྃ་སྥཱ་ཊ། ན་མཿ ས་མནྟ་བཛྲཱ་ཎཱྃ་
ཏྲི་གུ་ནི་བ་ར་བ་ར་སྭཱ་ཧཱ། སངས་རྒྱས་ཐམས་ཅད་ཀྱི་ཕྱག་རྒྱའི་གཡོན་ཕྱོགས་སུ་དམ་པའི་ཆོས་ཀྱི་འཁོར་ལོའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་སྔགས་ནི་འདི་ཡིན་ནོ། །ན་མཿ སརྦ་བུདྡྷ་བོདྷི་སཏྭཱ་ནཱྃ། ས་མནྟ་མཱ་དྷྱ་ཨ་མཱྃ་ལྃ་
གུ་ཎ་ཨ་ཙ་ལ་བི་ཤོ་དྷ་ཀ་ན་མསྟུ་ཏེ། ཏཱ་རཱ་ཏཱ་རཱ། ཀུ་རུ་ཀུ་རུ། དྷ་མ་དྷ་མ། དྷུ་ན་དྷུ་ན། ག་ག་ག །ཧ་ཧ་ཧ། ཏྲ་ཡ་ཏྲ་ཡ། ཛྭཱ་ལ་ཛྭཱ་ལ་སྭཱ་ཧཱ། ན་མཿ ས་མནྟ་བཛྲཱ་ཎཱྃ། མ་ཧཱ་བ་ལེ་ཛྭཱ་ལ་སྭཱ་ཧཱ། དེའི་རྗེས་ཐོགས་ལ་རྡོ་རྗེ་འཛིན་ཐམས་ཅད་ཀྱི་རྡོ་རྗེའི་དཀྱིལ་འཁོར་
ཆུང་ངུ་ལ་གནས་པ་མི་གཡོ་བ་ཞེས་བྱ་བའོ། །དེ་ལ་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་བཛྲ་ཨ་ནནྟ། བ་ལ་ས་མ་ཡེ། ཛྭཱ་ལ་ཛྭཱ་ལ་ཧཱུྃ་ཕཊ། རྡོ་རྗེའི་ཕྱག་རྒྱ་དང་སྔགས་སོ། །ན་མཿ ས་མནྟ་བཛྲཱ་ཎཱྃ། མ་ཧཱ་བཛྲ་ཨ་ནནྟ་ཏེ་ཛ་སཱ་དྷཱ་ཡ་ཧཱུྃ། 
དེའི་རྗེས་ཐོགས་ལ་རྡོ་རྗེའི་རིགས་ཐམས་ཅད་ཅེས་བྱ་བའི་ལྕགས་ཀྱུའི་ཕྱག་རྒྱའི་དཀྱིལ་འཁོར་ཆུང་ངུ་ལ་གནས་པའོ། །དེ་ལ་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་བཛྲ་ཨ་ནནྟ་ཏེ་ཛ་སཱ་དྷ་ཡ་ཧཱུྃ། ཀ་ལ་ཀ་ལ། ས་མནྟ་ཨ་ནནྟ། བི་ཥ་
ཡ་ཨངྦྷུ་ཏ། དྷརྨ་ཏེ་ཛྭ་ལ་ནཱ་མ་སྭ་སྠི་དྷ་ནེ་དྷ་ནེ། ཧ་ན་ཧ་ན། མ་ཧཱ་བི་ཀ་མེ་སྭཱ་ཧཱ། ལྕགས་ཀྱུའི་ཕྱག་རྒྱ་དང་སྔགས་སོ། །ན་མཿ ས་མནྟ་བཛྲཱ་ཎཱྃ། མ་ཧཱ་བེ་ག་ཨ་ར་ཏཱི་མེ། ཨ་ན་ཡ་ཨ་ཏྱྃ་གྲྀཧྞ་སྭཱ་ཧཱ། ལྷོ་ཤར་མཚམས་སུ་རྡོ་རྗེའི་རྡོ་རྗེ་ལྟ་
<pb id="94.208a"/>
བུའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་ཨ་ཙ་ལ་ཨ་ཙ་ལ། ཀུ་རུ་ཀུ་རུ། བནྡྷ་བནྡྷ། བི་དྷ་ཡ་བི་དྷ་ཡ། ཏི་ལེ་ཀྃ་ཧཱུྃ་མ་ན་སྭཱ་ཧཱ། རྡོ་རྗེ་ལྟ་བུའི་ཕྱག་རྒྱ་དང་སྔགས་སོ། །ན་མཿ ས་མནྟ་བཛྲཱ་ཎཱྃ། བཛྲ་
བ་ལ་ཡཻཿ ཨ་ནནྟི་ནེ། ཏ་ཏཱི་ཏ་ཏཱི་ཧ་ཕཊ། ལྷོ་ཕྱོགས་སུ་དབུས་སུ་བཅོམ་ལྡན་འདས་ཤཱཀྱ་ཐུབ་པའི་ཕྱག་རྒྱ་གྲུ་བཞི་པ་པད་མ་ལ་གནས་པ། ལྷུང་བཟེད་དང་། ཆོས་གོས་ཀྱི་དབུས་ན་གནས་པའོ། །དེ་ལ་འདི་ནི་བཅོམ་ལྡན་འདས་ཀྱི་
སྔགས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཨ་མ་ལ་ཨ་མ་ལ། བི་མ་ལ་ཨ་ནནྟ་གོ་ཙ་རཱ་ཡ་ན་མོ་སྟུ་ཏེ། མ་ཧཱ་བཻ་རོ་ཙ་ནཱ་ཡ། ཧ་ར་ཧ་ར། དྷ་ར་དྷ་ར། ཨ་ནནྟ་ཏོ། ཨ་ས་མ་ན་ཨ་ས་མ་ན། ཨ་ར་ར་མ་ཧཱ་བི་ཀྲཱནྟཱ། མ་ཧཱ་བི་ར་ཏུ་རུ་ཏུ་རུ་སྭཱ་ཧཱ། 
ཆོས་གོས་ཀྱི་ཕྱག་རྒྱ་དང་སྔགས་སོ། །ན་མཿ ས་མནྟཱ་བཛྲཱ་ཎཱྃ། བཻ་རོ་ཙ་ན་མཱ་ལཱ་སྭཱ་ཧཱ། ལྷུང་བཟེད་ཀྱི་ཕྱག་རྒྱའོ། ན་མཿ ས་མནྟ་བཛྲཱ་ཎཱྃ། པི་ཐཱ་པི་ཐཱ། དྷཱ་ར་ཡ་དྷཱ་ར་ཡ། པ་ཏྭཱྃ་མ་ཧཱ་བ་ལེ་སྭཱ་ཧཱ། ན་མཿ ས་མནྟ་བཛྲཱ་ཎཱྃ། དྷཱ་ར་ཡ་དྷཱ་ར་
ཡ། བྃ་དྷ་བྃ་དྷ་སྭཱ་ཧཱ། བཅོམ་ལྡན་འདས་ཀྱི་གཡས་ཕྱོགས་སུ་ལོངས་སྤྱོད་རྡོ་རྗེའི་བྲང་འགྲོའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཙ་ཕེ་ཎཱ་ཨ་གྲ་ས་ཕཊ། 
ན་མཿ ས་མནྟ་བཛྲཱ་ཎཱྃ། ཏྲི་ནནྟ་ལ་བ་ཏྭ་མ་ཧཱ་བྷོ་ག །ཏི་ཊི་ཏི་ཊི། ཧཱུྃ་ཧྃ་སྭཱ་ཧཱ། དེའི་རྗེས་ཐོགས་ལ་རྡོ་རྗེ་གཏུམ་པོའི་གྲི་གུག་གི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེ་ལ་སྔགས་ནི་འདི་ཡིན་ཏེ། ན་མཿ ས་
མནྟ་བཛྲཱ་ཎཱྃ། མ་ཧཱ་ཙཎྚ་ལ་བཛྲ་ཧཱུྃ། བི་ད་རཱ་ཡ་ཕཊ། རྡོ་རྗེ་གྲི་གུག་གི་ཕྱག་རྒྱ་དང་སྔགས་སོ། །ན་མཿ ས་མནྟ་བཛྲཱ་ཎཱྃ། མ་ཧཱ་བཛྲཱ་ཀ་ཏཱ་རཱ་ཀཱ་ཎཱྃ་ར་ཎཱྃ། ཚིནྡ་ཚིནྡ། བིནྡ་བིནྡ། ཨ་པྲ་ཏི་ཧ་ཏ་ཏ་མ་ཡ་ཏྲ་ཀ་ར་
ཕཊ། དེའི་རྗེས་ཐོགས་ལ་རྡོ་རྗེ་དགའ་བའི་སོ་ཤིང་དཀྱིལ་འཁོར་ཆུང་ངུ་ལ་གནས་པའོ། །དེ་ལ་སྔགས་ནི་འདི་ཡིན་ཏེ། ན་མཿ ས་མནྟ་བཛྲཱ་ཎཱྃ། ཏྲཱ་ཧི་ཏྲཱ་ཧི། མ་ཧཱ་བ་ལཱ། ཏྭ་ཨ་ཏཱ་ཨུ་སུ། ཏཱ་ར་སུ་ཏཱ་ར་སུ་
<pb id="94.208b"/>
ཏ་རུ་ན་མ་སིདྡྷི་ར་སྟུ་སྭཱ་ཧཱ། ན་མཿ ས་མནྟ་བཛྲཱ་ཎཱྃ། ཏི་ཏི་ཡྃ་ཨ་ཀོ་ནེ་ཧཱུྃ། བཅོམ་ལྡན་འདས་ཀྱི་གཡོན་དུ་སྟ་རེ་དང་། མཆོད་སྦྱིན་རྡོ་རྗེ་ཨུཏྤ་ལའི་སྟེང་དུ་རྡོ་རྗེའི་ཕྱག་རྒྱ་གདན་དཀྱིལ་འཁོར་ཆུང་ངུ་ལ་གནས་པའོ། །དེའི་
རིག་པ་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། བཛྲ་ཨ་ཊ་ཧ་ས་ཧཱུྃ་ན་མཿ སྭཱ་ཧཱ། ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། བ་ར་ད་ཏེ་ཧ་ཧིཏྟྱ་མ་བི་ཀེ་སྭཱ་ཧཱ། དེའི་རྗེས་སུ་འཕགས་པ་སྤྱན་རས་གཟིགས་དབང་ཕྱུག་གི་པད་
མ་སིལ་མའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། བཻ་རོ་ཙ་ན་མ་ཧཱ་རོ་ཙ། ཏཱ་རཱ་ཏཱ་རཱ། མ་ཧཱ་ཏཱ་ར། ཧོ་ཧོ། ད་མ་ད་མ། ཧཱུྃ་ཛྭཱ་ལ་ན་ཕཊ། ན་མཿ ས་མནྟ་
བཛྲཱ་ཎཱྃ། ཨཱ་ར་ཨཱ་ར། ཏི་ཏྟི་ར་རྃ་ས་མ་ཡྃ་སྭཱ་ཧཱ། དེའི་རྗེས་ཐོགས་ལ་གཏུམ་པོ་རྡོ་རྗེའི་དར་དཔྱངས་གཉིས་དང་བཅས་པའི་ཕྱག་རྒྱ་གདན་དཀྱིལ་འཁོར་ཆུང་ངུ་ལ་གནས་པའོ། །ན་མཿ ས་མནྟ་བཛྲཱ་ཎཱྃ། ན་མ་ཤྩཎྚ་
ཨནྟ་ཀ་ཧཱུྃ་བཛྲཱ་ན་ལ་ཧཱུྃ་ཕཊ། ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། གྷ་ཊཱ་ན་ཧྃ་ཊ་ཀ་ཕཊ། ལྷོ་ནུབ་ཀྱི་མཚམས་སུ་རོལ་པ་རྡོ་རྗེའི་རྡོ་རྗེ་ཞགས་པའི་ཕྱག་རྒྱ་གདན་དཀྱིལ་འཁོར་ལ་གནས་པའོ། །དེའི་རིག་པ་ནི་
འདི་ཡིན་ཏེ། ན་མཿ ས་མནྟ་བཛྲཱ་ཎཱྃ། ཁེ་ལ་ཁེ་ལ། ལ་ལཱི་ཏྲཱྃ། ཀཱ་རཱ་པྲ་བེ་ཤ་ཡ། པྲ་བེ་ཤ་ཡ། བནྡྷ་ཡ་བནྡྷ་ཡ། ཧཱུྃ་ཧཱུྃ་ཏཱ་ཊཱ་ཏཱ་ཊཱ། ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏྲི་གུ་ཎ་མ་ཧཱ་བཛྲཱ་ས་མ་ཧྃ་བནྡྷ་ཧཱུྃ་ཕཊ། 
ནུབ་ཕྱོགས་ཀྱི་སྒོའི་ཕྱི་རོལ་གྱི་དཀྱིལ་འཁོར་ལ་གནས་པར་རྡོ་རྗེ་འཁྱིལ་པའི་མཚན་མའོ། །སྒོའི་གཡས་སུ་རྡོ་རྗེ་རྒྱ་ཆེན་གྱི་འཁོར་ལོ་དང་བཅས་པའི་དཀྱིལ་འཁོར་ཆུང་ངུའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་
ཎཱྃ། མ་ཧོ་ད་ར་བཛྲཱ་ཎཱྃ། ཧོ་བཛྲ་ཛྭཱ་ལ་ཡ་མ་ལ་ཧཱུྃ་ཧཱུྃ་ཧཱུྃ། སུ་རུ་སུ་རུ། ཏྲི་བ་ལ་ད་ཀུ་རུ་ཀུ་རུ། ན་མཿ སྭ་སྟྱ་སྟྱ་སྭཱ་ཧཱ། འཁོར་ལོའི་འོ། །ན་མཿ ས་མནྟ་བཛྲཱ་ཎཱྃ། ཏྲྃ་ཏྲྃ་ག་ག་ཏྲ་ཀ་ར་ཧཱུྃ། དེའི་རྗེས་ཐོགས་སུ་རྡོ་རྗེ་དཔའ་བོ་རྡོ་རྗེ་
<pb id="94.209a"/>
དར་དཔྱངས་དང་བཅས་པའི་གདན་དཀྱིལ་འཁོར་ཆུང་ངུའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་ཀྲུཏྟཱ་ཨནྟ་ཀ་ཛྭཱ་ལ་ཧཱུྃ་ཕཊ་ཏྲི། བ་ལ་ཨ་ཤེ་ཥ་ས་མྃ་སྭཱ་ཧཱ། རྡོ་རྗེ་དར་དཔྱངས་ཀྱིའོ། །ན་མཿ
ས་མནྟ་བཛྲཱ་ཎཱྃ། ཏྲི་པ་ཏ་ཀེ་ཏྲི་པ་ཏ་ཀེ་ཧཱ་ཤ་ཧཱ་ཤ །བཛྲ་བ་ལ་ཨ་གྲེ་མཎྚ་ལཱ་ཡ། ཧ་ར་ཧ་ར། དྷ་ར་དྷ་ར། ཧཱུྃ་ཧཱུྃ་དྷ་ནི་དྷ་ནི། ས་མ་ཡེ་སྭཱ་ཧཱ། དེའི་རྗེས་ལ་རྡོ་རྗེ་རྣམ་པར་རྒྱལ་བའི་རྡོ་རྗེ་དཀྱིལ་འཁོར་ཞེས་བྱ་བའི་ཕྱག་རྒྱ་དཀྱིལ་འཁོར་ཆུང་ངུ་ལ་
གནས་པ་བྲི་བར་བྱའོ། །དེའི་སྔགས་ནི་འདི་ཡིན་ཏེ། ན་མཿ ས་མནྟ་བཛྲཱ་ཎཱྃ། མ་ཧཱ་མ་ཧེནྡྲ་ག་ཎ་ག་ཎ། བཱི་ར་བཱི་ར། ཧཱུྃ་ཛྭཱ་ལ་ནཱ་མ་སྭཱ་ཧཱ། ཕྱག་རྒྱའི་སྔགས་སོ། །ན་མཿ ས་མནྟ་བཛྲཱ་ཎཱྃ། བ་ར་བ་ལི་ནི་བ་ལི་ནི། ནི་ཐི་ནི་ཐི་སྭཱ་ཧཱ། དེའི་རྗེས་
ལ་སྒོའི་གཡོན་དུ་རྡོ་རྗེ་ཡན་ལག་གི་རྩེ་མོ་གསུམ་གྱི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཨ་ཚ་ཊཱ་ནཱ། མ་ཧཱ་ཤཱུ་ལ་ཨ་གྲ་པཱ་ཎི། ཧཱུྃ་དྷ་མ་དྷ་མ། ད་ར་ད་ར། མ་ཧཱ་བཛྲ་ཨྃ་གྷ་
དྷ་ན་ཧཱུྃ་ཕཊ། རྩེ་གསུམ་གྱིའོ། །ན་མཿ ས་མནྟ་བཛྲཱ་ཎཱྃ། ཨེ་ཧི་མ་ཧཱ་ཏྲི་ཤཱུ་ལ་ཕཊ། བྷིནྡ་མ་ཧཱ་ཙཎྚ་ཨ་སྭཱ་ད་ཀ་ཏི་ཊ་ཏི་ཊ། ཧཱུྃ་ཏྲ་ཕཊ། རྡོ་རྗེ་ཡན་ལག་གི་ཕྱག་རྒྱ་དང་སྔགས་སོ། །དེའི་རྗེས་ལ་སྟ་རེའི་ཕྱག་རྒྱ་དང་བཅས་པའི་གདན་དཀྱིལ་
འཁོར་ཆུང་ངུའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་བེ་གཱ། ཨ་མ་མཱ་ལ་ཨངྒ། ད་ཡ་ད་ཡ། ཧཱུྃ་ས་ཛཱ་ཡ་ཛཱ་ཡ་ན་མ་སྭཱ་ཧཱ། ཕྱག་རྒྱའི་སྔགས་སོ། །ན་མཿ ས་མནྟ་བཛྲཱ་ཎཱྃ། ཨཱ་ནནྟ་བ་ལཱ་བི་ཀྲ་མེ། ཏཱི་རི་ཏཱི་རི། 
གྷོ་རྃ་སྥུ་ཊ་ཡ་ཧཱུྃ་ཕཊ། དེའི་རྗེས་ལ་རྡོ་རྗེ་ཞལ་གྱི་རྡོ་རྗེ་མཆེ་བའི་ཕྱག་རྒྱ་གདན་དཀྱིལ་འཁོར་ཆུང་ངུ་དང་བཅས་པ་བྲི་བར་བྱའོ། །དེའི་སྔགས་ནི་འདི་ཡིན་ཏེ། ན་མཿ ས་མནྟ་བཛྲཱ་ཎཱྃ། མ་ཧཱ་ཙཎྜ། ཨ་ཙ་ལ་ཨ་ཙ་ལ་ཧཱུྃ། བིདྱཱ་ཨུཏྟ་མ། 
བིདྱཱ་ཨུཏྟ་མ། ཨུ་ད་ར་ཨུ་ད་ར། ཛྭཱ་ལ་ཛྭཱ་ལ། བྷཉྫ་བྷཉྫ། མརྡ་མརྡ། ཨཱ་བི་ཤ་ཨཱ་བི་ཤ །ཁཱ་ད་ཁཱ་ད་ཧཱུྃ་ཕཊ། ན་མཿ ས་མནྟ་བཛྲཱ་ཎཱྃ། ཧཱུྃ་བཛྲཱ་ཨུཙྪ་ཊ་ནི། ཏི་ཤི་ཁི་ནི། ཏཱ་ཊཱ་ཏཱ་ཊཱ། ཕཱི་ཊ་ཕཱི་ཊ་ཕཊ། ཕྱག་རྒྱའི་སྔགས་སོ། །
<pb id="94.209b"/>
བྱང་ཕྱོགས་ཀྱི་ཆར་བཅོམ་ལྡན་འདས་དེ་བཞིན་གཤེགས་པ་དོན་ཡོད་པ་གྲུབ་པའི་ཕྱག་རྒྱ་འོད་ཟེར་འགྱེད་པའི་རྣམ་པ་པད་མ་ལ་གནས་པ་དབུས་སུ་བྲི་བར་བྱའོ། །དེ་ལ་བཅོམ་ལྡན་འདས་ཀྱི་སྔགས་ནི། ན་མཿ སརྦ་བུདྡྷ་བོ་དྷི་སཏྭཱ་ནཱྃ། 
ཏིཥྛ་ཏིཥྛ། ཨ་པྲ་ཏི་ཧ་ཏ་སྟུ་སིདྡྷི་ཛྭཱ་ལ་ཛྭཱ་ལ། ཏྲི་ཤི་ཁི་ས་མ་ས་མ། ཨ་ས་མེ་ཏ་མ་ཏ་མ། ཨ་ས་ཧེ་དྷ་མ་དྷ་མ། ན་མཿ སཱ་ཨ་མ་ལེ་བྷྱ་སྟཱ་ར་སྭཱ་ཧཱ། འོད་ཀྱི་ཕྱག་རྒྱའི་སྔགས་སོ། །ན་མཿ ས་མནྟ་བཛྲཱ་ཎཱྃ། ཏྲ་ཡ་ཏྲ་ཡ། ཨ་མ་ལ་ཨ་
ཧཱུ་ཏེ། སརྦ་ཐཱ་སརྦ་ཐཱ། སརྦ་མ་ཧཱ་ཏེ་ཛ་མཱ་ལེ། ཏྲི་ཤི་ཁཱི་ནི། ཛྭཱ་ལ་ཛྭཱ་ལ། ཨ་ཨཱ་ཨ་ཨཱ། ས་མེ་དྷུ་ན་སྭཱ་ཧཱ། བཅོམ་ལྡན་འདས་ཀྱི་གཡས་སུ་རྡོ་རྗེ་ཤུགས་ཀྱི་དབང་ཕྱུག་གི་སྟ་རེ་གདན་དཀྱིལ་འཁོར་ཆུང་ངུ་ལ་གནས་པའོ། །
དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཧཱུྃ་ག་ག་ནཱ་ག་ག་ནཱ། པཱ་བཱ་མ་ཧཱ་བེ་གཱ་ཀྲ་མ་ཀྲ་མ། ཧུ་ལུ་ཧུ་ལུ། ཧཱུྃ་ཕཊ་སྭ་རེ། ན་མཿ ས་མནྟ་བཛྲཱ་ཎཱྃ། ས་མ་ས་མ། བེ་གཱ་ཏྲཱ་དྷི་མ་ཧཱ་བ་ལ་ཧཱུྃ། དེའི་རྗེས་ལ་རྡོ་རྗེ་ཤུགས་
ཆེན་པོའི་རྡོ་རྗེ་མཆེ་བ་གདན་གྱི་དཀྱིལ་འཁོར་ཆུང་ངུ་ལ་གནས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཧཱུྃ་ཧཱུྃ་ཧཱུྃ་ཀ་པཱ་ལ་མཱ་ལཱ། ཧཱུྃ་ཛྭཱ་ལ་ནཱ་མཱ་ཡ་ཕཊ། རྡོ་རྗེ་མཆེ་བའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། 
ཏིཥྛ་ཧེ་ཏྲ་ཊ་ཏྲ་ཊ། མ་ཊ་མ་ཊ། ཛྭ་ལ་ན་ཤི་ཁ་རེ། གདན་དཀྱིལ་འཁོར་ཆུང་ངུ་དང་ལྡན་པའི་ཆུ་གྲིའི་ཕྱག་རྒྱ་བྲི་བར་བྱའོ། །དེའི་རིག་པ་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཀ་ཊཱ་ཀ་ཊཱ། མཱ་རཱ་བ་ར་ཏ་ཀ་མྃ། ཏཱི་ཊ་ཏཱི་ཊ། ཨཱ་ལོ་
ཀྃ་ཧཱུྃ་ཕཊ། ནུབ་བྱང་མཚམས་སུ་རྡོ་རྗེ་རོལ་པའི་དག་བྱེད་དང་བཅས་པའི་རྡོ་རྗེའི་གདན་དཀྱིལ་འཁོར་དང་བཅས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཨ་ཙ་ལ་ཨ་ཙ་ལ། ན་ཊཱ་ན་ཊཱ། ཨ་མ་
བི་ལ་ཤ །སྤུ་ར་སྤུ་ར། ཧཱུྃ་ཊཱ་ཏཱ་སྭཱ་ཧཱ། དག་བྱེད་ཀྱི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏྲི་ཏ་ཀ་བཛྲཱ་ཧཱུྃ་དྷ་ར་དྷ་ར། ས་མ་ཡྃ་ཧཱུཾ། བཅོམ་ལྡན་འདས་ཀྱི་གཡོན་དུ་རྡོ་རྗེ་ཆེན་པོའི་རྡོ་རྗེ་གདན་དཀྱིལ་འཁོར་ཆུང་
<pb id="94.210a"/>
ངུ་ལ་གནས་པ་གཞག་པར་བྱའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཨ་ས་ཧོ་ད་ཡ། མ་ཧཱ་མ་ཧཱ། བཛྲ་ཏ་ར་ཏ་ར། བྷིནྡ་བྷིནྡ། མཱྃ་ནཱ་མ་སྭཱ་ཧཱ། རྡོ་རྗེའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཨ་
བྷྱ་དྷྱ། ཀ་ར་ཀ་ར། ཨ་པྲ་ཏི་ཧ་ཏ། མ་ཏཱ་མ་ཏཱ། ཨ་མོ་གྷ་ཏ་དྷ་ཀ་དྷ་ཀ །མཱྃ་མཱྃ་ཛཱ། དུས་མཐའི་འབར་བ་འདྲ་བའི་གདན་དཀྱིལ་འཁོར་ཆུང་ངུ་ལ་གནས་པའི་གཏུན་ཤིང་གི་ཕྱག་རྒྱ་དགོད་པར་བྱའོ། །དེའི་སྔགས་ནི་འདི་ཡིན་ནོ། །ན་མཿ
ས་མནྟ་བཛྲཱ་ཎཱྃ། ཨ་ཏཱི་ཨ་ཏཱི་སྭཱ་ཧཱ། སྃ་བ་ར་ཏཱ། ཨནྟ་ཀ་ཧཱུྃ་ཧཱུྃ། ཨཱ་ས་ཧཱ་ཛཱ་ལ་ཏཱ་ཊཱ། མཱ་རཱ་མཱ་ར། ཕཊ་ཕཊ། གཏུན་ཤིང་གི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏཱ་ཊཱ་ཏཱ་ཊཱ། ཀུ་ཊཱ་ཀུ་ཊཱ། མ་ཧཱ་བ་རི་བི་གྲ་མ་ཨ་ས་དྲི་
ཤ་ཏྲི་ཊཱ་ཏྲི་ཊཱ། དེ་ནས་དེའི་རྗེས་ལ་དྲི་མ་མེད་པའི་རྡོ་རྗེའི་རྡོ་རྗེ་མྱུ་གུའི་ཕྱག་རྒྱ་གདན་དཀྱིལ་འཁོར་ཆུང་ངུ་དང་བཅས་པའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ག་ག་ནཱྃ་ག་ག་ནཱྃ། ཀུ་རུ་ཀུ་རུ། ཏི་རི་ཏི་རི། 
ས་མ་ས་མ། བ་ར་དྷ་ན་མ། རྡོ་རྗེ་དབྱུག་གུའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏཱ་ཊཱ་ཏཱ་ཊཱ། ཧཱུྃ་ཀ་ན་ཀ་ན། རྃ་རྃ་བཱི་ཛཱ་ཡ། ཏི་ས་ཏི་ས། བ་ལ་བ་ལ། ཁ་ཎཱ་ཁ་ཎཱ། ཧཱུྃ་མྃ། དཀྱིལ་འཁོར་གྱི་དབུས་སུ་ནི་འབར་བས་ཀུན་ནས་
བསྐོར་བའི་དཀྱིལ་དུ་བྲི་བར་བྱའོ། །དེའི་སྔགས་ནི་འདི་ཡིན་ཏེ། གང་ཡང་སྟེང་ནས་རྡོ་རྗེའི་རིགས་རྣམས་ཀྱིས་མགྲིན་གཅིག་ཏུ་གསུངས་སོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། སརྦ་བཛྲ་གུ་ལཱ་ཎཱྃ། ཨ་ས་མ་ས་མ། 
ཨ་དྷིཥྛ་ན། ཨ་ནནྟ། ས་མནྟ་ས་མནྟ། བ་ལཱ་མ་ཧཱ་བཛྲ་རཱ་ཛ། སརྦ་ཏྲ་ས་མཱ་བ་ཏྲཱ། བེ་གི་ན་ཛྭ་ལ་ཛྭ་ལ། ཛྭ་ལཱ་པ་ཡ་ཨ་ནནྟ་བི་ཀྲཱ་མ་ཏྲ་ག་ཏྲ་ག་མཱྃ། ཨ་ས་ཧཱ་མ་ཧཱ་ས་མ་ཡོ་ཧཱུྃ་ཏ་ར་ཏ་ར། དྷ་ར་དྷ་ར། ཧཱུྃ་མ་ཧཱ་མ་ཧཱ་
སུ་ཙཎྜ་སུ་ཙཎྜ། མཱ་ར་ཡ་མཱ་ར་ཡ། སྤོ་ཊ་ཡཱ་སྤོ་ཊ་ཡཱ། ཧཱུྃ་ཧཱུྃ་ཧཱུྃ་བཛྲ་དྷ་ར་ཨེ་གྲ་ཧཱུྃ་ཧཱུྃ། བི་དྷཱ་ར་ཡ་བི་དྷཱ་ར་ཡ། ཧཱུྃ་ཙཎྚ་ར་ཨནྟ་ཀ་པཱ་ཏ་ཡ་སྭཱ་ཧཱ། དམ་ཚིག་རྩེ་མོའི་རྡོ་རྗེའི་གཟི་བརྗིད་ཀྱི་དམ་ཚིག་ཅེས་བྱ་བའི་རྡོ་རྗེའོ། །
<pb id="94.210b"/>
ཨང་གའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཏྲི་ལོ་ཙ་ན། ཨེ་ཧི་བ་ར་བ་ལ་ཨ་གྲ། ཨེ་ཧི་སརྦ་བུདྡྷ་བོ་དྷི་སཏྭཱ་ནཱྃ། ཨ་དྷིཥྛཱ་ན། ཨ་ཧོ་ཤ་ས་ཀ་ཤ་ས་ཀ །མ་ཧཱ་བ་ར་བཛྲཱ་ཧྲཱི་མ་ཧཱ་མ་ཧཱ། ས་མཱ་ས་མཱ། ཏྭ་ར་སྟུ་ར། ན་མོ་སྟུ་
ཏེ་སྭཱ་ཧཱ། རྡོ་རྗེའི་མཚན་མ་ནི་ཕྱི་རོལ་གྱི་དཀྱིལ་འཁོར་གྱི་བྱང་ཕྱོགས་ཀྱི་སྒོར་བྲིའོ། །རྡོ་རྗེ་ཀླུའི་སྦྲུལ་གྱི་ཕྱག་རྒྱ་དང་། འདུལ་བྱེད་ཀྱི་སོག་ལེ་ལྟ་བུའི་ཕྱག་རྒྱ་དག་ནི་འགྲམ་གཉིས་སུ་དགོད་པར་བྱའོ། །དེ་དག་གི་སྔགས་ནི་འདི་
དག་གོ །ན་མཿ ས་མནྟ་བཛྲཱ་ཎཱྃ། ན་མོ་སྟུ་ཏེ་ག་ག་ན་ས་མ་ཨ་བཪྟི་དྷ་ར་དྷ་ར་བ་ལ་ད། ཨཱ་ཏཱི་ཨཱ་ཏཱི། བེ་གྲ་པ་ཏི་གྃ། །བྃ་བྃ་མ་ཧཱ་ན། གྃ་ཧཱུྃ་སཱུ་ར་ཨ་གྲ་ཕཊ། རྡོ་རྗེའི་ཀླུ་བྲང་འགྲོའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཨ་ཏི་བིཥྚ་ཨ་ཏི་བིཥྚ། ཏི་
ལི་ཏི་ལི། བ་ལ་བ་ལ། བ་ར་བ་ར། ཏ་ཊི་ཏ་ཊི། ཏཱ་ཊཱ་ཏཱ་ཊཱ། ད་ཧ་ད་ཧ། བྷིནྡ་བྷིནྡ། ཙཎྚ་ཙཎྚ། བནྡྷ་བནྡྷ་ཕཊ། འདུལ་བ་པོའི་འོ། །ན་མཿ ས་མནྟ་བཛྲཱ་ཎཱྃ། ཙཎྚ་ཨ་གྲ་ཨ་ནནྟ་ཀ་ཧཱུྃ་ད་མ་ཡ་ཕཊ། སོག་ལེ་ལྟ་བུའོ། །ན་མཿ ས་མནྟ་བཛྲཱ་ཎཱྃ། ཏྲ་གི་ནི་མཎྚི་ནི་ཨ་ས་ཧ་
བ་ལཱ་ཨ་གེ་ཏཱྃ་ཏཱྃ། བྱང་ཤར་མཚམས་སུ་རྡོ་རྗེ་རྣལ་འབྱོར་གྱི་དཀྱིལ་འཁོར་ཆུང་ངུ་ལ་གནས་པའི་པི་ཝང་གི་ཕྱག་རྒྱ་བྲི་བར་བྱའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་ཡོ་གེནྡྲ་བ་རུ་ཎི། ས་མ་ས་མ། ཛྭཱ་ལ་ཛྭཱ་ལ་སྭཱ་ཧཱ། པི་ཝང་
གི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏི་ནི་ཏི་ནི། ཏ་ནུ་ཏ་ནུ། སུ་གྷོ་ཥཱ་བེ་གེ། ཧ་རྃ་ཧ་རྃ། ཨེ་ཏི་ཧ་ན་ཧ་ན་སྭཱ་ཧཱ། ལྷོ་ཤར་མཚམས་སུ་རྡོ་རྗེ་མདངས་ཀྱི་ལྕུག་མ་གདན་དཀྱིལ་འཁོར་ཆུང་ངུ་ལ་གནས་པ་དགོད་པར་བྱའོ། །དེའི་རིག་པ་
ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། མ་ཧཱ་ཙཎྜ་ཏ་ར་ལེ་ན་མ་ཤོ་བྷི་ནི་ཏེ་ཛེ་ནི་ཛྭཱ་ལ་ཛྭཱ་ལ། སིདྡྷི་ཧ་ར་ཧ་ར། བཱི་རེ་སྭཱ་ཧཱ། རྡོ་རྗེ་ལྕུག་མའི་འོ། །ན་མཿ ས་མནྟ་བཛྲཱ་ཎཱྃ། ཏི་ལི་ཏི་ལི། བི་ལི་བི་ལི། བེ་ཀེ་དྷ་རི་ཎི། བཛྲ་དྷ་ར་དྷ་ར། ཏཱྃ་ཏཱ། 
བོ་དྷི་དི་ནི་ཨྃ། ལྷོ་ནུབ་མཚམས་སུ་རྡོ་རྗེ་རྒྱལ་མཚན་གྱི་དྲིལ་བུའི་ཕྱག་རྒྱ་དཀྱིལ་འཁོར་ཆུང་ངུ་ལ་གནས་པ་དགོད་པར་བྱའོ། །དེའི་སྔགས་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཏྲི་རཱུ་ཙེ། ས་མ་ཡ་བ་ལི་བ་ར་བ་ར། བྷི་རེ་བྷི་རེ།
<pb id="94.211a"/>
ར་ཎ་ར་ཎ། ར་བེ་མེ། ཙི་ནི་སྭཱ་ཧཱ། དྲིལ་བུའི་ཕྱག་རྒྱའོ། །ན་མཿ ས་མནྟ་བཛྲ་ཎཱྃ། ར་ཎ་ཛ་ར་ཎ་ཛ། ཏི་ར་ཎེ་ཏི་ར་ཎེ། རྃ་རྃ་དཱནྟ་སྭཱ་ཧཱ། ནུབ་བྱང་མཚམས་སུ་སྟོབས་མཆོག་གི་ཤུགས་ཀྱི་ཕྲེང་བའི་ཕྱག་རྒྱ་གདན་དཀྱིལ་འཁོར་ཆུང་ངུ་
དང་བཅས་པའོ། །དེའི་རིག་པ་ནི་འདི་ཡིན་ནོ། །ན་མཿ ས་མནྟ་བཛྲཱ་ཎཱྃ། ཏི་ཤི་ཡེ་ཏི་ཤི་ཡེ། བཛྲ་ཏི་ཤི་ཧེ་ཏི་ཤི་ཧེ། ཙི་རི་ཙི་རི། བི་རི་བི་རི། ཏྲི་པ་ཏ་ཀྲེ་སྭཱ་ཧཱ། ཕྲེང་བའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏྲི་བ་ལི་ནི། བ་རཱ་མཱ་ལེ་མཱ་ལེ་ནི་བནྡྷ་
ཡ། བ་རི་ཎཱི་སུ་ར་བྷི་ཎཱི། བ་ར་ཨ་གྲེ་ས་མ་ས་མ། བནྡྷེ། བནྡྷེ་ཡ་དྷེ་ནི་སྭཱ་ཧཱ། ལྷག་མ་བསྟན་པའི་སྣམ་བུ་གཅིག་ལ་ནི་སེམས་དཔའ་ཆེན་པོ་ཐམས་ཅད་དགོད་པར་བྱའོ། །ཕྱོགས་བཞིའི་ཕྱི་རོལ་གྱི་དཀྱིལ་འཁོར་གྱི་གྲྭ་བཞིར་ནི་བུམ་པ་
གང་བ་སྟེ། ནང་དྲི་ཞིམ་པོའི་ཆུས་བཀང་བ་བཞི་བཞག་པར་བྱའོ། །འདིར་ཡང་སྔར་གསུངས་པའི་རྡོ་རྗེ་རྒྱལ་མོ་ལས་རབ་འབྱམ་མཐའ་ཡས་པ་སྒྲུབ་པར་བྱེད་པ་ལ་ལན་ཉི་ཤུ་རྩ་གཅིག་གི་བར་དུ་ཡོངས་སུ་བཟླས་པར་བྱའོ། །
ན་མཿ སརྦ་བུདྡྷ་བོ་དྷི་སཏྭཱ་ནཱྃ། མ་ཧཱ་ས་མནྟ་བཛྲཱ་ཎཱྃ། ཨ་ས་མ་ས་མ་ས་མནྟ། ཨ་ནནྟ་བི་ཀྲ་མ། མ་ཧཱ་བཛྲ་རཱ་ཛྙ། ཨ་གྲ་ཨ་གྲ་ཡོ་ཧེ་ས་མ་ཡ། མ་ཧཱ་བ་ལཱ་བེ་ག་ཏཱ། མ་ཧཱ་ཛྭ་ལ་ན་ཛྭ་ལ་ཛྭ་ལ། མཱ་མཱ་མཱ། སརྦ་ཐཱ་བཱ་རཱུ་བཱ་རཱུ། ས་མཱ་
ས་མཱ། ཏྲ་ཏྲ་ཏྲ་ཏྲ། བ་ར་བ་ར། བི་དྱཱ་ཨུཏྟ་མ་ཨ་གྲ་ཨ་གྲ། ཧཱུྃ་ཧཱུྃ། ཛྭ་ལ་ཡ་སརྦ་མ་ཧཱ་མ་ཧཱ། སིདྡྷི་སིདྡྷི། ཨ་གྲ་ཨ་གྲ་དྷ་ན་ཧཱུྃ་ཧཱུྃ། མྃ་ཕཊ་ཕཊ། སརྦ་ཐཱ་ཨུས་མེ་སྭཱ་ཧཱ། དེ་ནས་ནང་གི་དཀྱིལ་འཁོར་ལ་དེ་བཞིན་གཤེགས་
པའི་སྙིང་པོ་ལན་བདུན་གྱི་བར་དུ་བརྗོད་ལ་ཐལ་མོ་བརྡབ་པར་བྱའོ། །ཕྱི་རོལ་གྱི་དཀྱིལ་འཁོར་ལ་བྱང་ཆུབ་སེམས་དཔའ་རྣམས་ཀྱི་སྙིང་པོ་ལན་བདུན་གྱི་བར་དུ་བརྗོད་ལ་སྔ་མ་བཞིན་དུ་ཐལ་མོ་ཡང་བརྡབ་པར་བྱའོ། །
དེ་ལ་སྙིང་པོ་ནི་འདི་ཡིན་ནོ། །ན་མ་སྟྲཻ་ཡ་དྷྭི་ཀཱ་ནཱྃ། ཏ་ཐཱ་ག་ཏཱ་ནཱྃ། སརྦ་ཏྲ་ཨ་པྲ་ཏི་ཧ་ཏཱ་བཱཔྟི། དྷརྨ་ཏཱ་བཱ་ལི་ནཱྃ། ཨྃ་ཨ་ས་མ་ས་མ། ས་མནྟོ། ཨ་ནནྟ་བཱབྟི། ཤཱ་ས་ནི་ཧ་ར་ཧ་ར། སྨ་ར་སྨ་ར་ཎ། བི་ག་ཏ་རཱ་ག །
<pb id="94.211b"/>
བུདྡྷ་དྷརྨ་ཏེ། ས་ར་ས་ར། ས་མ་བ་ལཱ། ཧ་ས་ཧ་ས། ཏྲ་ཡ་ཏྲ་ཡ། ག་ག་ན་མ་ཧཱ་བ་ར་ལཀྵ་ཎེ། ཛྭ་ལ་ཛྭ་ལ་ན་སཱ་ག་རེ་སྭཱ་ཧཱ། འདི་ནི་དེ་བཞིན་གཤེགས་པའི་སྙིང་པོའོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། བ་ར་བ་ར། སཪྦྃ་སཪྦྃ། ས་མ་
ས་མ། ཀཱ་རུ་ཎྃ་ཀཱ་རུ་ཎྃ། ཏཱ་རཱ་ཏཱ་རཱ། སཱ་ར་སཱ་ར། ཨ་ཏཱི་ཨ་ཏི། ཨ་མི་ཏྃ། ཨ་མཱི་ཏྃ། ཨ་ཏཱི་ཨ་ཏཱི། བྷི་རྃ་བྷི་རྃ། ཨ་ཏཱི་ཨ་ཏཱི། ཤཱུ་རྃ་ཤཱུ་ར། ཧ་ཧ་ཧ་ཧ། མ་ཧཱ་ས་མ་ཡ། ན་མོ་སྟྭ་ཨ་མ་ལ་སིདྡྷ་ད་ཡ་ཀེ་བྷྱཿ སརྦ་བུདྡྷ་བོ་དྷི་ས་ཏྭེ་བྷྱཿ 
སརྦ་ཨ་ན་ནནྟ་མ་དྷྱེ་བྷྱཿ མ་ཧཱ་ཀཱ་རུ་ཎ། མཱ་ལཱི་ནཱི། ཏྲི་ས་མ་ཡེ་ཛྭ་ལ་སྭཱ་ཧཱ། བྱང་ཆུབ་སེམས་དཔའི་སྙིང་པོ་སྟེ། །འདི་དང་འདྲ་བ་གཞན་མེད་དོ། །དེ་ནས་རྡོ་རྗེ་དཀྱིལ་འཁོར་གྱི་དབུས་སུ་པུས་མོ་གཡས་པའི་ལྷ་ང་ས་ལ་བཙུགས་ནས་
ལག་པར་མེ་ཏོག་བླངས་ནས་དེ་བཞིན་གཤེགས་པའི་ལྕགས་ཀྱུ་ལན་ཉི་ཤུ་རྩ་གཅིག་གི་བར་དུ་བརྗོད་པར་བྱའོ། །དེ་བརྗོད་པ་ཙམ་གྱིས་རྡོ་རྗེའི་རིགས་ཐམས་ཅད་ཉེ་བར་ལྷགས་ནས་དགའ་བ་ལ་སོགས་པའི་ལྟས་སམ། གསལ་བ
འམ། སྒྲ་ཐོས་པ་འམ། དྲི་ཞིམ་པོ་འམ། འོད་དམ། སེར་བུའི་བསིལ་བ་འམ། བཞོན་པ་འམ། གཞན་ཡང་རུང་ལྟས་ཅུང་ཟད་ཞིག་འབྱུང་བར་འགྱུར་རོ། །དེ་ལ་ཀུན་ཏུ་ཐོགས་པ་མེད་པར་གྲུབ་པ་རིག་པའི་རྒྱལ་མོ་
ཆེན་མོ་དེ་བཞིན་གཤེགས་པ་རྣམས་ཀྱི་ལྕགས་ཀྱུ་ཞེས་བྱ་བ་འདི་ཡིན་ཏེ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བྱིན་གྱིས་བརླབས་པ་སྟོབས་ཀྱི་སྙིང་པོའོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ས་མནྟ་
ཨ་མོ་གྷ་ཨ་པྲ་ཏི་ཧ་ཏཱ་བཛྲཱ་ཎཱྃ། ཨ་གྲ་ཨ་གྲ། ཨཱ་ཀྵར་ཎི་ཧཱུྃ། བེ་གཱི་བེ་གཱི་མ་ཧཱ་བེ་གཱི་ནི། སརྦྃ་བཛྲཱ་ཀུ་ལཱ་ནཱྃ། ཨཱ་ཀཪྴ་ཡ་ཧཱུྃ། སརྦ་མུ་དྲཱ་ག་ན་ནཱྃ། ཏཱིཀྟྭེ་ཏཱིཀྟྭེ། ཏི་ཏི་ཏི་ཏི། ཏ་ཐ་ཏ་ཐ། ཨ་ཨ་ནཱ་བྲྀ་ཏེ། ཨ་པྲ་ཏི་ཧ་
ཏ། ཨ་མོ་གྷ་བི་ཀྲ་མེ། ས་མ་ས་མ། ཨ་མཱ་ལ་མ་ཧཱ་མེ། ཨ་ཏི་ཨ་ཏི། བྷེ་གྷ་པ་ཏཱ་གེ། །ས་མ་ཡ་མྃ་དྃ་ཀ་རུ་ཤྲཱི་ཏྲཱི་ན་ཡ་ཏ་ཏྲཱ་ཨངྒི་ནི། ཨ་ན་ཡ་ཤཱི་གྷྲྃ་ཏ་ཐཱ་ག་ཏཱྃ་ཀུ་ཤི་སྭཱ་ཧཱ། དེ་ནས་ཅི་འབྱོར་པའི་མཆོད་པ་
<pb id="94.212a"/>
བྱས་ནས་སྔགས་འདི་ལན་བརྒྱད་བརྗོད་པར་བྱའོ། །ན་མཿ སརྦ་ཏ་ཐཱ་ག་ཏཱ་ནཱྃ། སརྦ་ཨུཊྒ་ཏེ་སྥ་ར་ཎ་ཧི་མྃ་ག་ག་ན་ཁྃ་ས་མནྟྭ་སྭཱ་ཧཱ། དེ་ནས་སྔགས་འདིས་གཏོར་མ་བྱིན་གྱིས་བརླབས་ལ་དཀྱིལ་འཁོར་གྱི་ཕྱི་རོལ་དུ་
སྦྱིན་པར་བྱའོ། །ན་མཿ སརྦ་ཏ་ཐཱ་ག་ཏཱ་ནཱྃ། བ་ལ་བ་ཏི་བ་ལིྃ་དེ་སྭཱ་ཧཱ། དེ་ནས་སྔ་མ་བཞིན་དུ་བྱང་ཆུབ་ཏུ་སེམས་བསྐྱེད་པས་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཕྱག་བྱས་ལ་གཙང་སྦྲ་བྱས་ནས་གཡས་སུ་
མེ་ཏོག་ཐོགས་ཏེ། གདོང་གཡོགས་པ་གཞུག་པར་བྱའོ། །མེ་ཏོག་དང་བཅས་པའི་ཐལ་མོ་སྦྱར་ནས་གཅིག་གཉིས་གསུམ་བཞི་འམ་ལྔ་ཡང་གཞུག་པར་བྱ་ཞིང་སྡོམ་པ་འདི་ལྟར་གཟུང་བར་བྱའོ། །དེ་ལ་དམ་ཚིག་དང་
སྡོམ་པ་བླང་བ་ནི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ། བདག་ཆེ་གེ་མོ་ཞེས་བགྱི་བ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་བདག་འབུལ་གྱིས་ཐམས་
ཅད་ཀྱིས་དུས་ཐམས་ཅད་དུ་བདག་ལ་རབ་ཏུ་གཟུང་དུ་གསོལ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་བདག་བྱིན་གྱིས་བརླབ་ཏུ་གསོལ། ཐུགས་རྗེ་ཆེན་པོ་དང་ལྡན་པ་སེམས་ཅན་གྱི་ཁམས་ཐམས་ཅད་
ཡོངས་སུ་སྐྱོབ་པར་མཛད་པ་རྣམས་ཀྱིས་བདག་ཡོངས་སུ་བསྐྱབ་ཏུ་གསོལ། ལས་ཐམས་ཅད་གྲུབ་པར་བྱ་བའི་ཕྱིར་དམ་ཚིག་ཆེན་པོ་བདག་ལ་སྩལ་དུ་གསོལ་ཞེས་དེ་ལྟར་ལན་གསུམ་གྱི་བར་དུ་བརྗོད་པར་བྱའོ། །
དེ་ནས་ལན་རེ་རེ་རྣ་བར་འདི་བརྗོད་པར་བྱའོ། །ནམ་མཁའ་མཐའ་ཡས་དང་མཉམ་རྒྱལ་དབང་པོ། །སྲས་བཅས་མ་ལུས་ཀུན་གྱི་དམ་ཚིག་སྩོལ། །འཆི་བ་མེད་ཅིང་གསད་མེད་སེམས་ཅན་བསྐྱབ་པ་མེད། །ཤིན་ཏུ་བརྟན་
པས་འདི་ལྟར་བྱ་བ་ཉིད། །དེ་ནས་མེ་ཏོག་འཕང་བར་བྱའོ། །མེ་ཏོག་གང་ལ་བབ་པ་དེ་ནི་དེའི་རིགས་ཀྱི་ལྷ་ཡིན་ནོ། །དེ་ནས་གདོང་གཡོགས་བཀྲོལ་ལ་དེ་བཞིན་གཤེགས་པ་ལ་སོགས་པ་རྣམས་ཀྱི་ཕྱག་རྒྱ་བསྟན་
<pb id="94.212b"/>
པར་བྱའོ། །སྤྱི་བོར་མཐེ་བོང་བཞག་ལ་གཙུག་ཏོར་གྱི་ཕྱག་རྒྱ་བྱ་ཞིང་སྔགས་འདི་བརྗོད་དོ། །ན་མཿ སརྦ་བུདྡྷ་བོ་དྷི་སཏྭཱ་ནཱྃ། ཏྲི་ཤི་ཁཱ་ཨ་གྲི་ན་ན་མ་སྟུ་ཏེ། ས་མནྟ། ཨ་ད་ས་མནྟ་ཨ་གྲི་ཀུ་ཎ་ཨ་ཙ་ལ་ཨ་གྲི་དྷི་ར་མེ། བཱི་
དུ་ནཱ་ཧི་ཀླེ་ཤ་དུཿ ཁ་ཛྭ་ལ་ན་ཛ་ག་ཏ། སརྦ་སུ་ཁྃ་ད་དྷ་ཧཱི་ཙ་ཤུ་ཏཱ་ཏྲེ་ཏྲི་ས་མ་ཡེ་ཀུ་རུ་སྭཱ་ཧཱ། ཕྱག་རྒྱ་འདི་འཆང་བར་བྱེད་པ་དེ་ལ་གཙུག་ཏོར་གྱི་མཚན་མ་འབྱུང་བར་འགྱུར་ཞིང་བར་དུ་ཉམས་པར་ཡང་མི་འགྱུར་ལ་ཡོན་ཏན་མཐའ་ཡས་པའི་སྒོར་
འཇུག་པ་ཡང་རབ་ཏུ་ཐོབ་པར་འགྱུར་རོ། །ངེས་པར་རྒལ་ནས་སོ་སོར་སྤྱོད་པའི་དམ་ཚིག་འདི་རྣམ་པར་བསྟན་པར་བྱའོ། །ཡང་ཡང་འཆི་བར་མི་འགྱུར་ཞིང་། །ངན་འགྲོར་མི་འགྲོ་འཆི་འཕོ་མེད། །ཁྱོད་ཀྱིས་བྱང་ཆུབ་སེམས་
དཔའ་ཡི། །ཐེག་པ་འདི་ལ་དམ་ཚིག་བསྲུངས། །དམ་པའི་ཆོས་ཀྱང་སྤང་མི་བྱ། །སངས་རྒྱས་བྱང་ཆུབ་སེམས་དཔའ་ལ། །མི་གུས་མི་བྱ་སྤང་མི་བྱ། །སྲོག་ཆགས་གསད་པར་མི་བྱ་ཞིང་། །བླ་མ་ལ་ཡང་བརྙས་མི་བྱ། །སྔགས་དང་ཕྱག་
རྒྱ་སྨད་མི་བྱ།  །ཉམས་པར་མི་བྱ་བདག་གིས་མིན། །རྡོ་རྗེ་འདྲ་བ་འགོམ་མི་བྱ། །བཟའ་བར་མི་བྱ་སེར་སྣ་མིན། །འདི་སྤྱོད་པ་ཡི་རྒྱལ་པོ་ཡི། །གསང་སྔགས་སྒོ་ཡི་སྤྱད་པ་སྤྱོད། །བྱང་ཆུབ་སེམས་དཔས་ཚུལ་ཁྲིམས་དང་། །ལྡན་ལ་
མངོན་སྤྱོད་མི་བྱའོ། །གནོད་བྱེད་ལ་ཡང་མི་བྱའོ། །སྡིག་པའི་ལས་ཀྱང་མི་བྱ་ཞིང་། །བྱིས་པའི་ཆོས་ཀྱང་མི་བྱའོ། །བླ་མ་ལ་ནི་ལྷ་བཞིན་བྱ། །མདོར་ན་བདག་དང་གཞན་དག་ལ། །གནོད་པར་འགྱུར་བ་དེ་མི་བྱ། །སྲིད་པའི་
སྡུག་བསྔལ་རྒྱ་མཚོ་ལས། །འདིས་ནི་ངེས་པར་འདའ་བར་བྱེད། །སྟོན་པའི་བསྟན་པ་བདུད་རྩི་ཉིད། །ཐུགས་རྗེ་ཆེན་པོའི་བསྟན་པ་ལས། །སླར་ཡང་ཉམས་པར་མི་འགྱུར་ཞིང་། །སྡུག་བསྔལ་མི་འགྱུར་ངན་འགྲོར་མིན། །
མྱུར་དུ་ཞི་བར་འགྱུར་བ་མིན། །འདི་ལྟར་གསང་སྔགས་སྤྱོད་པ་ཡི། །དམ་ཚིག་འདི་ནི་སངས་རྒྱས་རྣམས། །སྲས་དང་བཅས་པས་ཁྱོད་ལ་གསུངས། །གང་ཞིག་རྣམ་པ་འདི་ལྟ་བུས། །ལུས་དང་མཐུན་པའི་ཡོན་ཏན་འབྱུང་། །
<pb id="94.213a"/>
དད་མེད་ངན་འགྲོ་བ་མི་བྱ། །སངས་རྒྱས་སྲས་བཅས་ཡངས་རྣམས་ཀྱིས། །སྨོན་ལམ་ལ་ཡང་སྤྱད་པར་བྱ། །ཀུན་རྫོབ་ཏུ་ནི་མི་ལྡོག་པར། །རྒྱལ་བའི་བདག་ཉིད་སྐྱེས་པས་མཐོང་། །རིང་དུ་མི་བྱེད་ཆེས་དྲག་པས། །
སེམས་ཅན་དོན་དུ་སྨོན་པར་བྱེད་ཅེས་བརྗོད་ལ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཐལ་མོ་སྦྱར་བས་ཕྱག་འཚལ་བ་དེ་ནི་དམ་ཚིག་གི་ཐལ་མོ་ཞེས་བྱ་བ་སྟེ་རྩ་བའི་ཕྱག་རྒྱ་ཡིན་ནོ། །ན་མཿ སརྦ་བུདྡྷ་
བོ་དྷི་སཏྭཱ་ནཱྃ། སུ་སིདྡྷི་སཱ་དྷ་ནི་ཨ་གྲ་ཀཱ་རུ་ཎ། བཱ་རེ་དྷེ། ཏྲཱ་ཡི་ཏྲཱ་ཡི། ཨཱ་ཏཱི་བ་ལེ་ན་མོ་སྟུ། བ་རཱ་དྷ་ཡི། གྷེ་བྷྱོ་མ་ཧཱ་ཀྲྀ་པེ་བྷྱཿསྭཱ་ཧཱ། འདི་ནི་རྩ་བའི་ཕྱག་རྒྱའི་སྔགས་ཡིན་ནོ། །ཕྱག་རྒྱ་གང་ཡང་རུང་བ་བཅིངས་ལ་བྱ་བ་འམ།
དེ་བཞིན་དུ་གང་ཡང་རུང་བའི་སྔགས་དང་ཕྱག་རྒྱ་ལ་བསླབ་པར་བྱའོ། །སེར་སྣ་དང་བྲལ་བས་འདིར་གང་ལས་དངོས་གྲུབ་འབྱུང་བའི་དམ་ཚིག་ལ་གོམས་པར་བྱས་ནས་མདངས་དང་ལྡན་པས་འདིར་དངོས་གྲུབ་ཀྱི་དམ་ཚིག་ལ་ཞུགས་ན་མྱུར་དུ་
དེ་བཞིན་གཤེགས་པས་བསྔགས་པའི་དངོས་གྲུབ་འབྱུང་བར་འགྱུར་རོ། །སེམས་ཅན་ཐམས་ཅད་ལ་འབྱུང་བར་གྱུར་ཅིག་ཅེས་བསམས་ནས་ཕྱག་རྒྱ་བཅིངས་ནས་སྔགས་བཟླས་ན་དངོས་གྲུབ་བརྒྱད་འབྱུང་བར་འགྱུར་རོ། །སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ལ་དམིགས་ནས་ཕྱག་བྱས་ལ་བཟླས་པ་བྱའི། འདིར་གཉིས་ལ་བསླབ་པར་མི་བྱ་སྟེ། དེ་བཞིན་གཤེགས་པ་གཅིག་ལ་ཕྱག་མི་བྱ་བ་དང་། སེམས་ཅན་གཅིག་གི་དོན་བསྒྲུབ་པར་མི་བྱའོ། །གཞན་
དུ་ན་མ་ལུས་པ་ལ་སྤྲོས་པའི་སེམས་བསྐྱེད་པའི་ཆེ་བ་ལ་གོམས་པར་བྱའོ། །ཐམས་ཅད་དུ་གཉིས་པོ་འདི་དག་སྤང་བར་བྱ་སྟེ། འགྱོད་པ་དང་ཞུམ་པའི་སེམས་སོ། །གཞན་ཡང་གཉིས་པོ་འདི་དག་ནི་བྱ་བ་སྟེ། སྡིག་པ་
ཐམས་ཅད་བཤགས་པ་དང་། བསོད་ནམས་དང་ཡེ་ཤེས་ཀྱི་ཚོགས་ལ་རྗེས་སུ་ཡི་རང་བ་རྒྱུན་མི་བཅད་པའོ། །འདིར་གཉིས་པོ་འདི་སྤང་བར་བྱ་སྟེ། བསླབ་པ་ལ་མི་སྦྱོར་བ་དང་སྒྲུབ་པ་མི་བྱེད་པའོ། །འགྲུབ་པར་མི་
<pb id="94.213b"/>
འགྱུར་བ་ནི་གཉིས་ཏེ། དད་པ་མེད་པ་དང་། བྱང་ཆུབ་ཏུ་སེམས་མ་བསྐྱེད་པའོ། །བསྲུང་བར་བྱ་བའི་དམ་ཚིག་ནི་གཉིས་ཏེ། དུས་མ་ཡིན་པར་བྱ་བ་བྱེད་པ་དང་། བརྟག་པ་མེད་པའོ། །སྔགས་ཀྱི་སྤྱོད་པ་ལ་རྗེས་སུ་ཞུགས་པའི་
ཆོས་ནི་གཉིས་ཏེ། སངས་རྒྱས་རྗེས་སུ་དྲན་པ་བསྐྱེད་པ་དང་། ཐམས་ཅད་དུ་དངོས་གྲུབ་ཕུན་སུམ་ཚོགས་པ་ལ་གཞོལ་བའོ། །དེ་ནས་འདི་ལྟར་རྡོ་རྗེ་འཛིན་ཐམས་ཅད་ཀྱི་སྙིང་པོ་རྣམས་དང་། དཀྱིལ་འཁོར་པ་ཐམས་ཅད་ཀྱི་
ཕྱག་རྒྱ་དང་། སྔགས་རྣམས་ཀྱི་རྟོག་པ་འབྱུང་བར་འགྱུར་རོ། །མར་དང་བཅས་པའི་གུ་གུལ་གྱི་བདུག་སྤོས་ཀྱིས་ནི་རིམས་དང་། གདོན་དང་། འབྱུང་པོ་དང་། ཤ་ཟ་རྣམས་ལ་མི་ན་བ་དང་། ན་བས་ཀྱང་རུང་རས་རིས་དང་། རི་མོ་དང་། 
སྐུ་གཟུགས་དང་། ཤིང་དང་། ལོ་མ་དང་། རལ་གྲི་དང་། མེ་ལོང་ལ་སོགས་པ་ལ་འབེབས་པར་བྱེད་དོ། །གང་ཡང་རུང་བའི་བསྲུང་བའི་དཀྱིལ་འཁོར་གྱིས་ནི་བཅིང་བ་དང་། བཙིར་བ་དང་། བརྡབ་པ་དང་། བསྣུན་པ་དང་། གསད་པ་དང་། 
གཅད་པ་དང་། དབབ་པ་དང་། རྣམ་པར་སྦྱང་བ་དང་། སྒྲུབ་པ་དང་། དགུག་པ་དང་། དབང་དུ་བྱ་བ་ལ་སོགས་པའི་ལས་ཐམས་ཅད་བསྒྲུབ་པར་བྱ་བ་ནི་ཀླགས་པས་འགྲུབ་པ་འདི་ཉིད་ཀྱིས་བྱེད་པར་འགྱུར་རོ། །མཆོག་སྒྲུབ་པ་ལ་
སོགས་པ་ལས་ཐམས་ཅད་ནི་དེ་བཞིན་དུ་དེ་བཞིན་གཤེགས་པའི་སྙིང་པོའི་རིམ་པར་ཕྱེ་བ་རབ་འབྱམ་གྱི་ཆོ་ག་འམ། རིག་པ་མཆོག་ལ་སོགས་པའི་ཆོ་གས་སྦྱར་བར་བྱ་བ་དེ་དག་ཀྱང་ཐོགས་པ་མེད་པ་དོན་ཡོད་པར་གྲུབ་པ་འདིས་
ཀྱང་བྱའོ། །འདི་དག་གི་ཐུན་མོང་གི་རས་རིས་འབྱུང་བར་འགྱུར་རོ། །སངས་རྒྱས་བཅོམ་ལྡན་འདས་ནི་བྲག་གི་ཕུག་ན་པད་མའི་གདན་ལ་བཞུགས་པ་གསེར་གྱི་མདོག་ཅན་འོད་ཀྱི་ཕྲེང་བས་བསྐོར་བར་བྲི་བར་བྱའོ། །
གཡས་སུ་རྡོ་རྗེ་འཛིན་གང་ཡང་རུང་བ་ཞིག་རང་གི་མཚན་མས་ཕྱག་བྲེལ་བ་འོད་ཀྱིས་བསྐོར་བའི་པད་མའི་གདན་ལ་བཞུགས་པ་བྲི་བར་བྱའོ། །གསང་བ་པའི་བདག་པོ་རྡོ་རྗེ་འཛིན་ནི་བཅོམ་ལྡན་འདས་ཀྱི་གཡོན་དུ་པད་མའི་
<pb id="94.214a"/>
གདན་ལ་བཞུགས་པ་བྲི་བར་བྱའོ། །བགེགས་རྣམས་གསོད་པའི་གཡོག་པོ་མཐའ་ཡས་གང་ཡང་རུང་བ་གནག་ཅིང་ལྗང་བ། གཞོན་ནུ་རལ་པ་ཅན། མིག་ཅུང་ཞིག་དམར་བ། ཁྲོས་པ། རིན་
པོ་ཆེའི་བྲག་ལ་བཞུགས་པ་བྲི་བར་བྱའོ། །འོག་ཏུ་ནི་སྒྲུབ་པ་པོའོ། །འདིར་ཡང་རྡོ་རྗེ་འཛིན་གང་ཡང་རུང་བའི་སྙིང་པོ་དང་བསྒྲུབ་པར་བྱའོ། །དེ་བཞིན་དུ་སྔར་བསྟན་པའི་ཆོ་ག་འམ། དེ་བཞིན་གཤེགས་པ་རྣམས་
ཀྱི་སྔགས་སམ། དེ་བཞིན་གཤེགས་པའི་སྙིང་པོའི་ཆོ་ག་བཞིན་དུ་རྡོ་རྗེ་འཛིན་ལ་ཡང་དེ་བཞིན་གཤེགས་པའི་ཆོ་གས་བསྒྲུབ་པར་བྱའོ། །གྲུབ་པར་གྱུར་ན་རྡོ་རྗེ་འཛིན་དུ་འགྱུར་རོ། །བྱང་ཆུབ་སེམས་དཔའ་
རྣམས་ཀྱི་སྙིང་པོའི་སྔགས་བླ་ན་མེད་པའི་ནོར་བུའི་རྒྱ་མཚོ་ཐོགས་པ་མེད་པ་དོན་ཡོད་པར་གྲུབ་པར་བྱེད་པ་ལ་ཡང་དེ་བཞིན་དུ་སྦྱར་བར་བྱའོ། །རྟོག་པ་ཐམས་ཅད་ཀྱི་ཆོ་གས་སམ། ཡིད་ལ་གང་འདོད་པའི་ཆོ་གས་
སྦྱར་རོ། །དེ་བཞིན་གཤེགས་པའི་ལྕགས་ཀྱུ་དཔེ་མེད་པ་དེ་བཞིན་གཤེགས་པའི་ཡོན་ཏན་གྱི་མཛོད་ལས་ཡང་དག་པར་བྱུང་བ་སྙིང་པོའི་མཐུས་ཀྱང་དེ་བཞིན་དུ་བསྒྲུབ་པར་བྱའོ། །འདིར་ནི་བར་ཆད་མི་འབྱུང་ཞིང་། །རྨོངས་པར་
མི་འགྱུར་ཆགས་མི་འགྱུར། །འདིར་ནི་སངས་རྒྱས་ཀུན་གྱི་ནོར། །རྟག་ཏུ་བྱིན་གྱིས་བརླབས་ནས་གནས། །ཐུན་མོང་གི་ཕྱག་རྒྱ་སྒྲུབ་པ་འབྱུང་བར་འགྱུར་རོ། །འདི་ལ་ཕྱག་རྒྱ་གང་ཡང་རུང་བ་རྩིག་ངོས་སམ། རས་སམ། 
སྤང་ལེབ་བམ། ལོ་མ་འམ། གཙང་མའི་ས་ཕྱོགས་སུ་ཚོན་རྩི་འམ། དྲིས་བསྒོས་པའི་པིར་རམ། ཐ་ན་ཐལ་བས་ཀྱང་རུང་བྲིས་ལ་དྲི་དང་མེ་ཏོག་གིས་མཆོད་པ་བྱས་ཏེ། བདག་གི་དོན་འདི་མཛད་དུ་གསོལ། །བདག་
ལ་མཆོག་འདི་སྩལ་དུ་གསོལ། །བདག་གི་འདི་ནི་བསྒྲུབ་ཏུ་གསོལ། །བདག་གི་དགོས་པ་འདི་དག་གཞན་དུ་མ་གྱུར་པ་དེ་བཞིན་དུ་གྱུར་ཅིག་ཅེས་ཡང་དག་པར་བསམས་ནས་ཕྱག་རྒྱའི་སྔགས་བཟླས་པ་བྱས་ན་དགོས་པ་འགྲུབ་པར་འགྱུར་
<pb id="94.214b"/>
བ་འམ། ལྷ་ལ་སོགས་པ་འམ་མི་ལ་སོགས་པ་ངས་འོང་བར་བྱས་སོ་ཞེས་བྱ་བ་ལ་སོགས་པ་དེ་དང་དེ་སྨྲ་བར་འགྱུར་རོ། །དེ་ལྟ་བུའི་དགོས་པ་ཡང་སྨྲ་བར་བྱེད། སྟོན་ཅིག་ཅེ་འམ། རྒྱོབ་ཅིག་ཅེ་འམ། ཆོད་ཅིག །སོད་ཅིག །རྒྱས་ཐོབ་ཅིག །
ཚིར་ཅིག །ཕུག་ཅིག །སྨོད་ཅིག་ཅེས་སམ། སྡིག་པ་ཅན། གདུག་པ་ཅན། གནོད་པ་བྱེད་པའི་ལྷ་དང་། ཀླུ་ལ་སོགས་པ་གཞོམ་པ་འམ། གང་ཡང་རུང་བ་བསམས་ལ་རང་གི་ཁྲག་གིས་བྲིས་ཏེ། ཁྲོས་པས་འདུག་ལ་བཟླས་པ་བྱས་ན་གང་
གི་དོན་དུ་བྱས་པའི་ལྷ་འམ། ཀླུ་འམ། རིག་པ་འཛིན་པ་འང་རུང་སྟེ། ངེས་པར་འཆི་བར་འགྱུར་རོ། །གང་གི་ཚེ་མཆོག་བསྒྲུབ་པར་འདོད་ན་དེས་ལྕགས་ལས་ཕྱག་མཚན་བྱས་ལ་ལག་པར་བཟུང་སྟེ། གང་ཡང་རུང་བས་དབེན་པར་ཅི་སྲིད་
འབར་བར་གྱུར་གྱི་བར་དུ་བསྒྲུབས་ན་དེ་ཟླ་བ་གཅིག་གི་ནང་ངམ། ཟླ་བ་གསུམ་གྱི་ནང་དུ་རིག་པ་འཛིན་པར་འགྱུར་རོ། །གང་གི་ཚེ་ཟས་ཟ་བ་ན་ཡང་དེ་ལག་པ་ནས་མ་བོར་བར་བཟའོ། །སློང་དུ་འགྲོ་ན་ཡང་དེ་བཞིན་དུ་ལག་ཏུ་ཐོགས་ལ་སློང་དུ་
འགྲོ་བར་བྱའོ། །ཉལ་བའི་ཚེ་ཡང་བསྲུང་བ་བྱས་ནས་སྔས་སུ་གཞག་པར་བྱའོ། །མི་སྣང་བ་ལ་སོགས་པ་ལས་ཐམས་ཅད་ཀྱང་ཕྱག་རྒྱ་འདིས་བསྒྲུབ་པར་བྱའོ། །བྱང་ཆུབ་སེམས་དཔས་ཕྱག་རྒྱ་འདིས་སྙིགས་མ་དང་ལྡན་པའི་འཇིག་
རྟེན་གྱི་ཁམས་རྣམ་པར་སྦྱང་བའི་བར་དུ་ཡང་བྱའོ། །ཐུགས་ཀྱི་བདག་ཉིད་སྡིག་པ་རྣམ་པར་འཇིག་པར་བྱེད་པའོ། །སངས་རྒྱས་ཀུན་གྱི་ཕྱག་རྒྱ་འདི། །ཀུན་དུ་མཆོག་རྣམས་སྲས་བཅས་པས། །དཔག་
མེད་ཅེས་བྱའི་སེམས་ཅན་ཁམས། །རྣམ་པར་སྦྱང་ཕྱིར་བྱིན་གྱིས་བརླབས། །ཕྱག་རྒྱ་སྤྱོད་པའི་རྒྱལ་ས་རུ། །གཙོ་བོ་གང་ཞིག་ཞུགས་གྱུར་པ། །འབད་པ་ཆུང་ངུས་སེམས་ཅན་དོན། །དེ་ཡིས་
མ་བསམས་པར་ཡང་བྱེད། །དམ་ཚིག་གསུམ་གྱི་ཕྱག་རྒྱ་ཆེན་པོའི་རྒྱལ་མོ་འདི་དག་ན་ས་ཡ་གྲངས་མེད་པ་བཅུའི་ནང་ན་རྩེ་མོར་གྱུར་པ་དོན་སྣ་ཚོགས་སྒྲུབ་པ་ཡིན་ནོ། །ན་མཿ ས་མནྟ་བཛྲཱ་ཎཱྃ། ཧཱུྃ་ཏི་ས་མ་ཡྃ་ཀུ་རུ་ཀུ་རུ། ཏྃ་ཏྃ་ས་མ་
<pb id="94.215a"/>
ས་མ། ཨ་མ་ལེ། ཏ་ར་ཏ་ར་ཨ་གྲེ་ཎ་སྭཱ་ཧཱ། རྩེ་མོ་ཞེས་བྱ་བ་ཕྱག་རྒྱའི་རྒྱལ་མོ་ཡིན་ནོ། །ན་མཿ ས་མནྟ་བཛྲཱ་ཎཱྃ། ཏྲི་བ་ལེ་ཨ་མ་ལེ་ཨ་ས་མནྟ་ས་ཏི་ནི་བཛྲེ་བཛྲེ། ཏི་མི་ཏི་མི། སིདྡྷི་སིདྡྷི། ཀུ་རུ་ཀུ་རུ། ས་མ་ས་མ། 
ལ་བ་ཏེ་ལ་བ་ཏེ། ཨ་ཡཎྟི་ནི། ཛྭཱ་ལ་ན་མ་སརྦ་ཨུཏྟཱ་མ་ནང་སྭཱ་ཧཱ། སྟོབས་མི་མཉམ་པ་ཞེས་བྱ་བ་ཕྱག་རྒྱའི་རྒྱལ་མོ་ཡིན་ནོ། །ན་མཿ ས་མནྟ་བཛྲཱ་ཎཱྃ། ཧཱུྃ་སཱ་དྷ་ཡ་ས་མ་ཡྃ་བཛྲ་ས་མ་ཡྃ། བཛྲ་ས་མ་ཡེ། ཏི་ཊི་ཏི་ཊི། སརྦྃ་ཏྲི་ཤི་ཁ། 
རཀྵ་རཀྵ་མཱྃ་བ་རེ་བྷྱཿ ས་ཀ་ལ་ཏི་སྭ་ཏི་ཀི། །ཛྭ་ལ་ཛྭ་ལ། ཏི་པ་ཏ་ཡི། བི་ར་ཛ་སྭཱ་ཧཱ། ཁ་དོག་མེད་པ་ཞེས་བྱ་བའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཏྲཱྃ་གི་ནི་ཏྲཱྃ་གི་ནི། ཨ་ཏཱི་ས་ཡི་ནི་ཨ་ཏཱྃ་ས་ཡི་ནི། ཏཱི་བ་རཱི་ཎཱི་ཏཱི་བ་རཱི་ཎཱི། 
ཏྲི་བ་ར་ཏྲི་བ་ར། ཨ་མ་ལེ་ཧཱུྃ་སིདྡྷྱནྟུ་སརྦ་ཨུཏྟ་ར་ཏྭ་ཏྲེ་དྷྱྃ་དྷྱྃ་བི་ཀྲེ་སྭཱ་ཧཱ། གསུམ་ལྡན་ཞེས་བྱ་བའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཨ་ཏི་བ་ར་བཛྲ་ས་མནྟི་ནི་ཧཱུྃ་ཏྲི་པྲྀ་ཏི། ཀུ་རུ་ཀུ་རུ། ཏ་ར་ཏ་ར། ཏཱ་རེ་ཏཱ་རེ། ཨ་ས་མ་མ་ཧཱ་བ་ལི་
ས་མ་ཡེ། དྷུ་ན་དྷུ་ན། ཧ་ར་ཧ་ར། ཨ་མྲྀ་ཏེ་སྭཱ་ཧཱ། ཡན་ལག་གི་སྟོབས་ཞེས་བྱ་བའི་ཕྱག་རྒྱའི་རྒྱལ་མོ་ཡིན་ནོ། །ན་མཿ ས་མནྟ་བཛྲཱ་ཎཱྃ། ཏྲཱྃ་ཏྲཱྃ་ཏྲཱྃ་ཏྲཱྃ། གི་ནི་ཙྪིནྡྷ་མ་ཧཱ་ཨཱཏྨེ་ཏ་ར་ཏ་ར་ཤོ་དྷ་ནི། སརྦ་པ་རི་ཏྲཱྃ། ཀུ་རུ་ཀུ་རུ། ཨ་ས་ཧ་བ་ལ་
ཨ་པྲ་ཏི་ཧ་ཏ་བེ་ག །ཏྲཱྃ་ཏྲཱྃ་ཧཱུྃ་ཧཱུྃ། གི་ནི་ཏྲཱྃ་ཏྲཱྃ། ཡན་ལག་མཐའ་ཡས་པ་ཞེས་བྱ་བ་རལ་གྲིའི་ཕྱག་རྒྱའོ། །ན་མཿ ས་མནྟ་བཛྲཱ་ཎཱྃ། ཨ་མ་ལེ་ཨ་མ་ལེ། ས་མ་ཡེ་ས་མ་ཡེ། ཨ་གྲེ་ཨ་གྲེ། མོ་ཙ་ནི་མོ་ཙ་ནི། ཨ་ས་ཧེ་ཨ་ས་ཧེ། 
ཏེ་ཛེ་ནི་བཛྲཱི། ཨ་ཏི་ཨ་ཏི། ཨ་གྲཱ་མཱ་ཏཱི། ཨ་གྲཱ་མཱ་ཏཱི། མུ་ཡ་མུ་ཡ། ཏྲི་ས་མ་ཡེ་ཏྲི་ས་མ་ཡེ། ཧཱུྃ་ཛྭཱ་ལ། ཨ་ནྃ་སྭཱ་ཧཱ། ན་མཿ ས་མནྟ་བཛྲཱ་ཎཱྃ། ཏ་ར་མ་ཏི་ཏ་ར་མ་ཏི། ས་རེ་ས་རེ། དྷི་ནི་དྷི་ནི། དྷི་རི་དྷི་རི། ཏི་རི་མེ་ཏི་རི་མེ། ཧཱུྃ་བི་ཤོ་དྷ་ཡ་བི་ཤོ་
དྷ་ཡ། ཤོ་དྷ་ཡ་ཤོ་དྷ་ཡ། ཏྲི་བ་ལི་ནི་ཏ་ར་ཨངྒ་ནི་ཨ་ནོ་པ་མེ་སྭཱ་ཧཱ། ཁ་དོག་གི་སྟོབས་ཞེས་བྱ་བའི་ཕྱག་རྒྱ་ཡིན་ནོ། །ན་མཿ་ས་མནྟ་བཛྲཱ་ཎཱྃ། ཨ་ཧེ་ཨ་ཧེ། ཨ་ཏཱི་ཨ་ཏཱ། ཏ་ར་མཱ་ཏ་ར་མཱ། ཏཱ་ཡ་ཏཱ་ཡ། ས་མ་ཡེ་ཏྲ་ཏ་རི། ཨ་མ་ལེ་ན་མོ་སྟུ་ཏེ་ཨ་