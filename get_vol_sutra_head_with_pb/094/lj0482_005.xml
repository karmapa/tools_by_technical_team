<pb id="94.54a"/>
ཀ་ར་སྭཱ་ཧཱ། རིག་པའི་རྒྱལ་པོ་གཟུགས་ལེགས་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་བི་ནྃ་དུ་ག་ཏ་བཛྲ་དྷ་ར་སྭཱ་ཧཱ། རིག་པའི་རྒྱལ་པོ་རྡོ་རྗེ་ཐོགས་པའི་སྔགས་སོ། །ན་མཿ སརྦ་ཏ་ཐཱ་ག་
ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ལ་ལི་ཏ་བཛྲ་པུ་རུ་ཥ་མ་ཧཱ་ཡཀྵ་རཱུ་པ་དྷ་ར་ས་ར་ས་ར་སྭཱ་ཧཱ། རིག་པའི་རྒྱལ་པོ་རྡོ་རྗེ་རོལ་པའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ག་ཛ་ཀརྞ་བཛྲ་ལོ་ཙ་ན་ཙྃ་ན་ཙ་ལ་ཀཱ་
སྭཱ་ཧཱ། རིག་པའི་རྒྱལ་པོ་གླང་པོ་རྣ་བའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཏྲ་ཊ་བཛྲ་ཀཉྫ་ཧཱུྃ་སྭཱ་ཧཱ། རིག་པའི་རྒྱལ་པོ་གནོད་མཛེས་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ 
སརྦ་ཐཱ་བྷཱི་ཥ་ཎ་བཛྲ་བྷཱི་མ། བཛྲ་པཱ་ཎིར་ཨ་ཛྙཱ་པ་ཡ་ཏི་སྭཱ་ཧཱ། རིག་པའི་རྒྱལ་པོ་བསྡིགས་སུ་རུང་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཧ་རི་ཏི། སརྦ་ཏྲ་མེ་པྲ་ཏི་ཧ་ཏ། ཏ་ར་ཏ་ར་སྭཱ་ཧཱ། རིག་པའི་
རྒྱལ་པོ་རྡོ་རྗེ་འཕྲོག་བྱེད་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཧཱ་ས་བཛྲ་དྷ་ར་སུ་ཏ་ནུ། སརྦ་ཨརྟ་སརྟ་ཀ །ཧི་ཧི་རི་སྭཱ་ཧཱ། རིག་པའི་རྒྱལ་པོ་རྡོ་རྗེ་བཞད་པའི་སྔགས་སོ།།  །།
<bampo n="482.5"/>ཕྱག་ན་རྡོ་རྗེ་དབང་བསྐུར་བའི་རྒྱུད་ལས། བམ་པོ་ལྔ་པ། དེ་ནས་ཡང་ལག་ན་རྡོ་རྗེ་ཡན་ལག་ཐམས་ཅད་འབྱུང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་པ་དང་། ཏིང་ངེ་འཛིན་དེའི་མཐུས་བུ་སྙིང་ལས་སྐྱེས་པ་ཁ་ནས་བྱུང་
བ་དག་ཡིད་དང་ཡན་ལག་ཐམས་ཅད་ལས་བྱུང་ངོ་། །དེ་ལ་ལག་པ་གཉིས་ལས་ནི་གཞོན་ནུ་ལག་བཟང་ངོ་། །ཁ་ནས་ནི་གཞོན་ནུ་རྡོ་རྗེའི་སྡེའོ། །རྡོ་རྗེ་ཅོད་པན་ལས་ནི་གཞོན་ནུ་རྡོ་རྗེ་ཅོད་པན་ནོ། །སྤྱི་གཙུག་ལས་ནི་གཞོན་ནུ་
གཙུག་གོ །རྡོ་རྗེ་མེ་ཏོག་རྣམས་ལས་ནི་རྡོ་རྗེ་གཞོན་ནུ་མེ་ཏོག་གོ །རྡོ་རྗེ་མེ་ཏོག་ཐོད་ལས་ནི་གཞོན་ནུ་རྡོ་རྗེ་མེ་ཏོག་ཐོད་དོ། །རྡོ་རྗེའི་བྲང་ལས་ནི་གཞོན་ནུ་རྡོ་རྗེའི་བྲང་ངོ་། །རྡོ་རྗེའི་སྙིང་ལས་ནི་གཞོན་ནུ་རྡོ་རྗེ་སྡུག་གོ །རྡོ་རྗེ་དཔྲལ་བ་
<pb id="94.54b"/>
ལས་ནི་གཞོན་ནུ་རྡོ་རྗེ་ཟླ་བའོ། །རྡོ་རྗེ་སྨིན་མ་ལས་ནི་གཞོན་ནུ་རྡོ་རྗེའི་སྨིན་མའོ། །རྡོ་རྗེ་རྣ་བ་ལས་ནི་གཞོན་ནུ་རྡོ་རྗེ་འཆང་ངོ་། །རྡོ་རྗེ་མིག་ལས་ནི་གཞོན་ནུ་རྡོ་རྗེ་འཇིག་རྟེན་མིག་གཅིག་པའོ། །རྡོ་རྗེ་སྣ་ལས་ནི་གཞོན་ནུ་རྡོ་རྗེ་ཤུགས་འཆང་
ངོ་། །རྡོ་རྗེ་ཁུར་ཚོས་ལས་ནི་གཞོན་ནུ་རྡོ་རྗེའི་རྟེན་ནོ། །རྡོ་རྗེ་ཀོས་ཀོ་ལས་ནི་གཞོན་ནུ་རྡོ་རྗེ་གཅེས་པ་འཛིན་ཏོ། །རྡོ་རྗེའི་སོ་རྣམས་ལས་ནི་གཞོན་ནུ་རྡོ་རྗེའི་མཆེ་བའོ། །རྡོ་རྗེ་མགུལ་པ་ལས་ནི་གཞོན་ནུ་རྡོ་རྗེའི་གླུའོ། །རྡོ་རྗེ་མཆན་
ཁུང་ལས་ནི་གཞོན་ནུ་རྡོ་རྗེའི་མེ་འབར་བའི་གཟི་བརྗིད་དོ། །རྒྱབ་ནས་ནི་གཞོན་ནུ་རྡོ་རྗེ་གཉའ་ཤིང་འཛིན་ཏོ། །དེ་ལྟར་དེ་དག་ལ་སོགས་པ་བཅོམ་ལྡན་འདས་ལག་ན་རྡོ་རྗེའི་བུ་གཞོན་ནུ་ཁྲོ་བོ་དེ་དག་ལག་ན་རྡོ་རྗེ་ཐོགས་པ་སེམས་ཅན་
གྱི་དོན་ལ་བརྩོན་པའི་ཡིད་དང་ལྡན་པ་སྙིང་རྗེའི་དཀྱིལ་འཁོར་ལས་ཡང་དག་པར་བྱུང་བ་ལག་ན་རྡོ་རྗེའི་སྨོན་ལམ་གྱིས་སྙིང་དྲངས་པ་འཇིག་རྟེན་གྱི་ཁམས་ཐ་དད་པ་རྣམས་སུ་བྱང་ཆུབ་མཆོག་དམ་པ་མངོན་པར་རྫོགས་པར་སངས་
རྒྱས་པ། ཏིང་ངེ་འཛིན་དང་གཟུངས་དང་རྣམ་པར་ཐར་པ་དང་ས་དང་ཕ་རོལ་ཏུ་ཕྱིན་པ་དང་སྟོབས་དང་བྱང་ཆུབ་ཀྱི་ཡན་ལག་དང་འཕགས་པའི་ལམ་དང་སྟོང་པ་ཉིད་ཆེན་པོས་ལུས་རྣམ་པར་བསྐྱེད་པ་སེམས་ཅན་ཐམས་
ཅད་ཀྱི་བསམ་པ་ཡོངས་སུ་རྫོགས་པར་བྱེད་པ་ལག་ན་རྡོ་རྗེའི་སྙིང་དུ་འཐད་པ་ཤ་སྟག་གོ །དེ་ནས་གསང་བ་པའི་བདག་པོ་ལག་ན་རྡོ་རྗེ་ཏིང་ངེ་འཛིན་དེ་ལས་ལངས་ཏེ་གསང་སྔགས་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ 
སརྦ་མུ་ཁེ་བྷྱཿ སརྦ་ཐཱ་བཛྲ་ས་ནོདྦྷ་བ་བཛྲ་པཱ་ཎི་པྲི་ཡ་སྭཱ་ཧཱ། རྡོ་རྗེ་སྡེའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་བ་ཧཱུདྦྷ་བ་བཛྲ་བ་ཧུ་ཤུ་རྃ་ག་མ་སྭཱ་ཧཱ། རྡོ་རྗེ་ལག་བཟང་གི་སྔགས་
སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བི་ཙི་དྷྲ་བཛྲ་ཤེ་ཁ་ར། བཛྲ་ཤི་ཁ་རཱ་པི་ལམྦི་ཏ་ཧ་ར་སྭཱ་ཧཱ། རྡོ་རྗེ་མེ་ཏོག་ཐོད་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀི་རི་དི་
<pb id="94.55a"/>
བཛྲ་དྷ་རི། བི་ཤུད་དྷ་ཨྃ་ག་ར་སྭཱ་ཧཱ། རྡོ་རྗེ་ཅོད་པན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་མཱུཪྡྷ་ཨ་གི་ཏ། ཧཱུྃ་ཧཱུྃ་ཧཱུྃ་སྭཱ་ཧཱ། རྡོ་རྗེ་གཙུག་ནས་བྱུང་བའི་སྔགས་སོ། །
ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀུ་སུ་མ། ཨ་རྩི་དྲ་ཏ་བཛྲ་མུརྟི་བཛྲ་སྭ་བྷཱ་བ་སྭཱ་ཧཱ། རྡོ་རྗེ་མེ་ཏོག་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་བ་ར་དྷ་ར། ཨུ་ར་
བཛྲོད་ཏ་མ་སྭཱ་ཧཱ། རྡོ་རྗེ་བྲང་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཧྲི་ད་ཡ་བཛྲ་པཱ་ཎི་པྲི་ཡ་ས་ཏྭ་ཧི་ཏྃ་ཀ་ར་སྭཱ་ཧཱ། གཞོན་ནུ་རྡོ་རྗེ་སྡུག་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་
བྷྱཿ སརྦ་ཐཱ་ཙནྟྲ་བཛྲ་ཨྃ་ག་སུན་བྷ་ར་སྭཱ་ཧཱ། གཞོན་ནུ་རྡོ་རྗེ་ཟླ་བའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཙཀྲ་མཎྜ་ལ་སྃ་བུ་ཏ་བཛྲ་བྷུ་བ་སྭཱ་ཧཱ། གཞོན་ནུ་རྡོ་རྗེ་སྨིན་མའི་སྔགས་སོ། །ན་མཿ སརྦ་ཏ་
ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཨྃ་ཀུ་དྷ་ར་ཤྲུ་ཏཱ་དྷ་ར་དྷ་ར་ནི་དྡ་ད་སྭཱ་ཧཱ། རྡོ་རྗེ་རྣ་མཆོག་འཆང་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ལོ་ཙ་ན་ཛྙཱ་ན་ཙཀྵུ་རྡ་ད་སྭཱ་ཧཱ། རྡོ་རྗེ་མིག་གི་སྔགས་སོ། །
ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་བེ་ག་དྷ་རི། མ་ནོ་ཛ་བེ་དྷ་ར་དྷ་ར་སྭཱ་ཧཱ། རྡོ་རྗེ་ཤུགས་འཆང་གི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨུདྡྷ་ར་བཛྲ་ས་མ་ཡ་མ་ནུ་པཱ་ལ་ཡ་སྭཱ་ཧཱ། རྡོ་རྗེ་
རྟེན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་དྷ་ར་དྷ་ར་ཛྭ་ལི་ཏ་མུརྟི་སྭཱ་ཧཱ། རྡོ་རྗེ་གཅེས་པ་འཛིན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཨྃ་ཀུ་ར་བཛྲ་ཀེ་ཏུ་
ས་ར་ས་ར་སྭཱ་ཧཱ། རྡོ་རྗེ་མཆེ་བའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་སྃ་བྷོ་དྷི་བཛྲ་དྷ་ར་པྲི་ཡ་བཛྲ་གཱི་ཏི་སྭཱ་ཧཱ། རྡོ་རྗེ་གླུའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་
<pb id="94.55b"/>
བཛྲ་ཛྭ་ལི་ཏི་བཛྲ་མཱུརྟི་བཛྲ་དྷ་ར་སྭཱ་ཧཱ། གཞོན་ནུ་རྡོ་རྗེ་འབར་བའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཏེ་ཛ་ཨ་བ་ལམྟི་བི་ཏ་མཱུརྟི་དྷ་ཀ་དྷ་ཀ་སྭཱ་ཧཱ། གཞོན་ནུ་རྡོ་རྗེ་གཉའ་ཤིང་འཛིན་གྱི་སྔགས་སོ། །དེ་ནས་དེ་བཞིན་
གཤེགས་པ་ཐམས་ཅད་ཀྱི་བཀའ་བཞིན་བྱེད་པ་ལག་ན་རྡོ་རྗེས་རྡོ་རྗེ་ལས་ཡང་དག་པར་བྱུང་བ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཡུམ་སྒྱུ་མའི་ཏིང་ངེ་འཛིན་ལ་དབང་སྒྱུརཅིང་། གནོད་པ་ཐམས་ཅད་འགོག་པ་ལུས་
ལ་བསྲུང་བ་ཆེན་པོའི་སྲད་བུ་ཐོགས་པ་རྟག་ཏུ་མ་བྱེད་ཟེར་བར་བདག་གི་ཞེས་བརྗོད་པའི་སྒྲ་ཕྱུང་ངོ་། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཧེ་བཛྲ་ཤཱུ་ལི་ནི་བཛྲ་མ་ཏྃ་གི་ཨ་ནནྟ་མུ་ཁ་བཛྲ་ཧི་ལི་ཛ་ཡན་ཏིྃ། རུ་ཏི་མུ་ཁ་ཏི་སི་སྥུ་རན་ཏི་སྭཱ་ཧཱ། 
མཱ་མ་ཀཱིའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བུ་བི་མོ་བཛྲ་མཱ་ལཱི་ནི། བཛྲ་ཨ་ད་བྷུ་ཏེ། སཉྩ་ཡ་ས་མནྟ་ཤཱི་ཏི་ཤ་མ་བཛྲ་རན་དྷ་ནེ་ན། གྷུ་དྷུ་གྷུ་དྷུ། ཛ་ཧི་ཛ་ཧི་མཱ་བི་ལམྦ། བྷ་ག་བ་ཏེ་བཱ་རཱ་ཧཱི། སྨ་ར་སྨ་ར་བཛྲ་སྃ་གཱི་ཏི་སྭཱ་ཧཱ། རྡོ་རྗེ་
མཚམས་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་མ་ཧཱ་མནྡ་དརྴ་ཡ་བཛྲི་བི་ཀྲ་མ་སྭཱ་ཧཱ། རྡོ་རྗེ་སྙིང་པོ་འཛིན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་སི་ཏཱ་ཏ་པ་
ཏྲེ་ཛྭ་ཀྲྀ་ཏ་སྭཱ་ཧཱ། རྡོ་རྗེ་གདུགས་དཀར་པོའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བི་ཏ་ཏ་མ་ཧཱ་བཛྲ་བི་ད་ན་རྃ་ག་རྃ་གཱ་ས་ཡ་སྭཱ་ཧཱ། རྡོ་རྗེ་རིན་ཆེན་བ་དན་ཆེན་པོའི་སྔགས་སོ། །ན་མཿ སརྦ་ཏ་ཐཱ་ག་
ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་རཏྣ་ཀཱུ་ཊ། ཛྭ་ལི་ཏ་བཛྲོད་བྷ་བ་སྭཱ་ཧཱ། རྡོ་རྗེ་ཁང་པ་བརྩེགས་པའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་པདྨོ་དྦྷ་བ། བཛྲ་ཨཱ་ས་ན་བཛྲ་ན་ད་ད་སྭཱ་ཧཱ། རྡོ་རྗེ་པད་པདྨ
མའི་གདན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་སྨྲི་ཏི། བཛྲ་དྷ་ར་ཀ་སྭཱ་ཧཱ། རྡོ་རྗེ་དྲན་པའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བོ་དྷི་བི་བྷོ་དྷ་ན་བཛྲ་བ་མ་བ་
<pb id="94.56a"/>
མ་སྭཱ་ཧཱ། རྡོ་རྗེ་བྱང་ཆུབ་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཱི་མ་ཏི་ཧ་ར་ཀ །བཛྲ་རཏྣ་དྷ་མ་དྷ་མ་སྭཱ་ཧཱ། རྡོ་རྗེ་ཡིད་གཉིས་རྣམ་པར་གཅོད་པར་བྱེད་པ་ཞེས་བྱ་བའི་སྔགས་སོ། །ན་མཿ
སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཛྙཱ་ན་བཛྲ་སྭཱ་ཧཱ། རྡོ་རྗེ་ཤེས་སྦྱིན་གྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨ་མྲྀ་ཏ་བཛྲ་པ་སྭཱ་ཧཱ། རྡོ་རྗེ་བདུད་རྩིའི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ 
སརྦ་མུ་ཁེ་བྷྱཿ སརྦ་ཐཱ་པྲ་བརྟ་ཡ་བཛྲ་ཛྙཱ་ན་སཱ་ག་རྃ་ར་སྭཱ་ཧཱ། རྡོ་རྗེ་ཆོས་བརྗོད་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཐཱ་སྃ་ས་ཐཱ་པྲི་ཡ། བི་རཱ་ག་ཀོ་ཊི་སྭཱ་ཧཱ། རྡོ་རྗེ་ཆགས་བྲལ་གྱི་སྔགས་སོ། །ན་མཿ སརྦ་
ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཤཱུ་ནྱ་ཏཱ་ཀོ་ཊི་བཛྲ་སྃ་དྷ་ར་ཀ་སྭཱ་ཧཱ། རྡོ་རྗེ་སྟོང་པ་ཉིད་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་སརྦ་དྷརྨྨཱ་ས་མ་ཏཱ་པྲ་བ་ཀ་བཛྲ་སཏྭ་སྭཱ་ཧཱ། རྡོ་རྗེ་མཉམ་པ་ཉིད་ཀྱི་སྔགས་སོ། །
ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ག་ག་ན་གཉྫ་ནི་ཏ་ར་ཤི་ཤ་ཡ་མ་ཁམ་བཛྲ་སྭཱ་ཧཱ། རྡོ་རྗེ་ནམ་མཁའ་མཛོད་ཀྱི་སྔགས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་ཡཀྵ་ཎི་བཛྲ་ད་དེ་ཨཏྩི་པ་ར་ཎི་མ་ན་སི་བཛྲ་མཱ་ལི་ནི་
སྭཱ་ཧཱ། རྡོ་རྗེ་གནོད་སྦྱིན་མོའི་སྔགས་སོ། །དེ་ནས་ལག་ན་རྡོ་རྗེ་ཏིང་ངེ་འཛིན་དེ་ལས་ལངས་ཏེ་ཡང་ཉན་ཐོས་དང་། རང་སངས་རྒྱས་ཐམས་ཅད་དང་ལྷ་དང་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་དང་མི་འམ་ཅི་
དང་ལྟོ་འཕྱེ་ཆེན་པོ་དང་མི་དང་མི་མ་ཡིན་པ་ལ་སོགས་པ་སེམས་ཅན་ཐམས་ཅད་ཀྱི་སྲོག་ལ་དབབ་པའི་ཚོགས་ཀྱིས་བྱེ་བ་བསྲེག་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་འཇིཀ་པའི་དུས་ཆེན་པོའི་ཚེ་འབྱུང་བའི་ཉི་མ་བདུན་
ལྟར་འབར་བ་རྒྱ་མཚོའི་གླིང་ཆེན་པོའི་མེའི་སྒྲོ་ལྟར་སེམས་ཅན་ཐམས་ཅད་ཀྱི་སེམས་དང་སེམས་ལས་བྱུང་བའི་ཚོགས་ཟ་བ་འཇིག་པའི་མེ་ཆེན་པོ་ཞེས་བྱ་བ་རྡོ་རྗེ་སྙིང་པོ་མཆོག་འདི་སྨྲས་སོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ
<pb id="94.56b"/>
སརྦ་ཐཱ་ཕཊ་ཧཱུྃ། འཇིག་པའི་མེ་ཆེན་པོའི་སྙིང་པོ་སྨྲས་མ་ཐག་ཏུ། དེ་ནས་ཐམས་ཅད་དང་ལྡན་པའི་འཁོར་དེ་ཆུ་ཤིང་གི་ཚལ་རྩ་བ་བཅད་པ་ལྟ་བུ་དང་རླུང་དྲག་པོ་ཆེན་པོས་བསྐྱོད་པ་བཞིན་དུ་འགུལ་ནས་སྟན་ཐམས་ཅད་ལས་ཁ་བུབ་ཏུ་
འཁོར་ལོ་ཆེན་པོའི་རྡོ་རྗེའི་དཀྱིལ་འཁོར་གྱི་སྟེང་དུ་སྒྱེལ་ཏོ། །བྱང་ཆུབ་སེམས་དཔའ་སེམས་དཔའ་ཆེན་པོ་ས་བཅུ་ལ་གནས་པ་རྣམས་ནི་མ་གཏོགས་སོ། །ལག་ན་རྡོ་རྗེའི་མཐུས་ཐམས་ཅད་དང་ལྡན་པའི་འཁོར་དེས་སངས་རྒྱས་ཀྱི་ཞིང་འདི་ཐམས་
ཅད་དང་རི་རབ་དང་རི་རབ་ཆེན་པོ་དང་ཁོར་ཡུག་དང་ཁོར་ཡུག་ཆེན་པོ་འབར་ཞིང་མེ་ལྕེ་གཅིག་ཏུ་གྱུར་པ་དང་རྒྱ་མཚོ་དང་རྒྱ་མཚོ་ཆེན་པོ་ཐམས་ཅད་སྐམས་ནས་རྣམ་པར་ཚིག་སྟེ་ཐལ་བར་གྱུར་པ་མཐོང་ངོ་། །ལག་ན་རྡོ་རྗེའི་སྙིང་ག་ནས་
ཀྱང་ཁྲོ་བོའི་རྒྱལ་པོ་འཇིག་པའི་མེ་ལྕེ་ཆེན་པོ་ཞེས་བྱ་བ་བྱུང་ནས། གད་མོ་རྟ་སྐད་ཆེན་པོ་རྒྱས་པར་འབྱིན་ཅིང་ཐམས་ཅད་དང་ལྡན་པའི་འཁོར་གྱི་སྙིང་རྣམས་ཡོངས་སུ་བསྡུས་ནས་ནམ་མཁའ་དང་མཚུངས་པ་ཉིད་དུ་གྱུར་ཏེ་
ལག་ན་རྡོ་རྗེའི་སྙིང་གི་དཀྱིལ་འཁོར་དུ་ཞུགས་སོ། །ལག་ན་རྡོ་རྗེ་ཡང་སྙིང་རྗེ་ཆེན་པོའི་དཀྱིལ་འཁོར་ལ་གནས་ནས་དེའི་ཚེ་དེ་བཞིན་གཤེགས་པ་ཐམས་ཅད་དང་མཉམ་པ་ཉིད་ཀྱི་གནས་པས་གནས་སོ། །དེ་ནས་དེ་བཞིན་
གཤེགས་པ་དེ་དག་གིས་ལག་ན་རྡོ་རྗེ་ལ་ལེགས་སོ་ཞེས་བྱ་བ་བརྗོད་དེ་བཀའ་སྩལ་པ། སྔགས་ཀྱི་སྤྱོད་པ་རྒྱ་མཚོ་ཡི། །སྙིང་པོ་སྟོབས་ཆེན་ལྡན་པ་འདི། །བསྟན་པ་འདི་ནི་སྲུང་བྱེད་ཅིང་། །ཐེག་པ་ཆེན་པོའི་གནས་འདི་ལ། །
གདུལ་དཀའ་རྟག་ཏུ་འདུལ་བ་སྟེ། །དཔའ་བོ་ཆེན་པོ་ཁྱོད་ཀྱིས་བཤད། །དེ་ནས་འཇམ་དཔལ་གཞོན་ནུར་གྱུར་པས་ཐམས་ཅད་དང་ལྡན་པའི་འཁོར་དེ་འཁོར་ལོ་ཆེན་པོ་རྡོ་རྗེའི་དཀྱིལ་འཁོར་དུ་འགྱེལ་བར་རིག་ནས་ཆེར་སྙིང་རྗེ་སྐྱེས་
ཏེ་མིག་གཉིས་ཀྱིས་རིང་དུ་བལྟས་ནས་རྡོ་རྗེ་མཆོག་གི་སྙིང་པོ་དམ་པ་སྦྱིན་པ་ཆེན་པོ་འདིས་བྱིན་གྱིས་བརླབས་ཏེ་སྤྱོད་པ་ཆེན་པོ་མཆོག་གི་དཀྱིལ་འཁོར་གྱི་ཕྱིར་རྡོ་རྗེའི་དཀྱིལ་འཁོར་ཆེན་པོ་ལ་བལྟ་ཞིང་། དེ་བཞིན་གཤེགས་པ་
<pb id="94.57a"/>
ཐམས་ཅད་ཀྱི་ཆོས་རབ་དམ་པ་ལ་རྣམ་པར་རྒྱལ་བ་ཐོབ་པ་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །རིགས་ཀྱི་བུ་འཁོར་འདི་ལ་དམ་ཚིག་ལ་འཇུག་པའི་སྒོ་ཅུང་ཟད་ཅིག་སྩོལ་ཅིག་དང་། 
དེས་བསྟན་པ་འདི་ལ་སྲོག་གི་རེག་པ་ཐོབ་ཅིང་དད་པ་ཐོབ་ནས་རང་རང་གི་གསང་སྔགས་ཀྱི་སྙིང་པོ་འབུལ་བར་གྱུར་ཏོ། །དེ་སྐད་ཅེས་སྨྲས་པ་དང་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་རྡོ་རྗེས་འཇམ་དཔལ་གཞོན་ནུར་གྱུར་པ་ལ་
སྨྲས་པ། ཏིང་ངེ་འཛིན་ལ་དབང་ཐོབ་ཅིང་། །ནམ་མཁའ་ལྟ་བུར་ཆགས་མེད་ལ། །ཀུན་དུ་སངས་རྒྱས་ཐམས་ཅད་ཀྱི། །སྨོན་ལམ་རྟག་ཏུ་རྫོགས་བྱེད་པ། །གསང་སྔགས་ཀུན་གྱི་སྤྱོད་པ་དང་། །དེ་བཞིན་གསང་
སྔགས་བསྒྲུབ་པ་དང་། །བརྟུལ་ཞུགས་དང་ནི་རྟགས་དང་གཟུགས། །དུས་དང་ཡུལ་དང་ཆོ་ག་ཤོད། །དེའི་ཚེ་རྡོ་རྗེ་དེ་རྡོ་རྗེ་མཆོག་གི་སྟོབས་ཀྱི་གཟུངས་དང་ལྷན་ཅིག་ཏུ་འཇམ་དཔལ་གཞོན་ནུར་གྱུར་པ་ལ་བྱིན་ནོ། །ན་མཿ སརྦ་ཏ་ཐཱ་
ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨེ་ཧི་མ་ཧཱ་བཛྲ་ཀོ་ཊི་ཀུ་ཊི་ལ་བཱ་བ་ཀ་ཨྃ་ཀུ་ལ་ཤི་ཁེ་ཀ་པི་ལ་ཀེ་ཤཱི་ཏ་ཊི་ཏ་ཊི། ཀོ་ཊི་ཀོ་ཊི། ཀརྐྐ་ཊི་མུ་ཊི་མ་ཧཱ་ཐིནྡུ་ཏོ་ལ་ལོ། དུ་ཀ་དུ་ཀ་ས་མ་ས་མ། ས་ར་ས་ར། བི་ས་ར་བི་ས་ར། སྥུ་ར་སྥུ་ར། ཨུདྡྷོ་ཏི་ཏེ། ཧ་རི་ཕིྃ་ག་ལེ། 
ཙ་ཊི་བ་ཅ་ཊི། ཛྭཱ་ལེ་བི་ཛྭཱ་ལེ། བཛྲ་གྷོ་ཎ། བཛྲ་ས་ར་དྲིཥྚ་པྲ་ཧ་ར་ཎེ། མ་ཏི་བྷཱུ་ཏེ། རཏྣ་ཏྲ་ཡ། ཨ་ཏི་ཏ་ལེ། བཛྲ་དྷ་ར་བི་ཤཱ་ས་མ། ཨ་པྲ་ཏི་ཧ་ཏ་པྲ་མ་དྷ་ནི་སྭཱ་ཧཱ། དེ་ནས་འཇམ་དཔལ་གཞོན་ནུར་གྱུར་པས་འཁོར་དེ་དག་ལ་སྨྲས་པ། 
རིགས་ཀྱི་བུ་དག་རིག་པའི་རྒྱལ་མོ་རྡོ་རྗེ་མི་ཕམ་པ་མེས་རབ་ཏུ་རྨོངས་བྱེད་འདི་དྲན་པར་གྱིས་ཤིག་དང་འདིས་ཁྱེད་ལ་ཕན་པ་དང་བདེ་བ་དང་སྲོག་ཐོབ་པར་བྱེད་པར་འགྱུར་རོ། །ལག་ན་རྡོ་རྗེས་རིག་པ་ཆེན་མོ་འདི་སྨྲས་མ་ཐག་ཏུ་དེ་ནས་
དམ་པ་སྦྱིན་པའི་རྡོ་རྗེས་འཁོར་དེ་བྱིན་གྱིས་བརླབས་ནས་མགྲིན་གཅིག་ཏུ་ཚིག་སྨྲས་པ་ཕྱག་འཚལ་ལོ། །བཅོམ་ལྡན་འདས་རྡོ་རྗེ་མི་ཕམ་པ་མེས་རབ་ཏུ་རྨོངས་བྱེད་དེ་ལ་ཕྱག་འཚལ་ལོ་ཞེས་སྨྲས་ཏེ་སྐད་ཅིག་དེ་ཉིད་ལ་
<pb id="94.57b"/>
འཁོར་དེ་ལངས་ནས། ཀུན་དུ་བཟང་པོ་ལ་སོགས་པ་བྱང་ཆུབ་སེམས་དཔའ་རྣམས་དང་བྱང་ཆུབ་སེམས་དཔའ་ཕྱག་ན་རྡོ་རྗེ་དང་འཇམ་དཔལ་གཞོན་ནུར་གྱུར་པ་ལ་བལྟ་ཞིང་ཚིག་འདི་སྐད་ཅེས་སྨྲས་སོ། །ཀྱེ་མ་ཡེ་ཤེས་ཀྱེ་མ་སྐྱིད། །
ཀྱེ་མ་སྔགས་ཤེས་བསམ་མི་ཁྱབ། །དེས་ནི་བདག་ཅག་ཐམས་ཅད་ཀྱང་། །མགོན་དང་བསམ་གཏན་དགའ་དང་ལྡན། །སེམས་ཞི་ཚེགས་ནི་མ་མཆིས་པར། །སངས་རྒྱས་བསྟན་པ་ལྷུར་ལེན་གྱུར། །སངས་རྒྱས་རྣམས་ཀྱི་
སྤྱན་སྔར་ནི། །བདག་ཅག་ཐམས་ཅད་མཆིས་ནས་སུ། །ཆོ་གའི་རྒྱལ་པོ་ཚུལ་ཆེན་འདིར། །སྙིང་པོ་དག་ནི་ད་དབུལ་ལོ། །དེ་ནས་བཅོམ་ལྡན་འདས་ལ་ཚངས་པས་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་ཀྱང་ལག་
ན་རྡོ་རྗེ་དབང་བསྐུར་བའི་དཀྱིལ་འཁོར་རིམ་པར་ཕྱེ་བ་མང་པོ་འདིར་རང་གི་སྙིང་པོ་དབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨོྃ། བཅོམ་ལྡན་འདས་འདི་ནི་བདག་གི་སྙིང་པོའི་མཆོག་ལགས་ཏེ་རིག་
བྱེད་བཞི་རབ་ཏུ་བརྗོད་པ་རིག་བཞི་ཀུན་དུ་གཞོག་པ་དབྱངས་དང་ལྡན་པའི་བཀོད་པ་ཆེན་པོ་འགོད་པའོ། །བཅོམ་ལྡན་འདས་འདི་ལས་རིག་བྱེད་རྣམས་འབྱུང་སྔགས་རྣམས་དང་མཆོད་སྦྱིན་ལ་སོགས་པའི་ལས་རྣམས་
འབྱུང་སྟེ་རྒྱ་མཚོ་ཆེན་པོ་བཞིན་དུ་ཆོས་ཐམས་ཅད་ཀྱི་གཞིར་གྱུར་པའོ། །ལག་ན་རྡོ་རྗེས་སྨྲས་པ། རྡོ་རྗེ་སེམས་དཔའ་རྡོ་རྗེ་ཆེ། །རྡོ་རྗེ་ཨོྃ་ཞེས་བྱ་བ་སྟེ། །བྱམས་དང་ཏིང་ངེ་འཛིན་ལས་སྐྱེས། །ང་རྒྱལ་རྣམ་པར་
སྤངས་པ་ལེགས། །དེ་ནས་ལྷ་རྣམས་ཀྱི་དབང་པོ་བརྒྱ་བྱིན་གྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་གི་སྙིང་པོ་རྒྱལ་སྲིད་ཐམས་ཅད་ལ་དབང་སྦྱིན་པར་བགྱིད་པ་འདི་བཞེས་སུ་
གསོལ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བི་ད་ར་ཡ། མཽ་ལི་མཽ་ལི་བི་ཧུ་བི་ཧུ་སྭཱ་ཧཱ། བཅོམ་ལྡན་འདས་སྙིང་པོ་འདིས་བདག་ལྷ་རྣམས་ཀྱི་བདག་པོ་བགྱིད་དོ། །བཅོམ་ལྡན་འདས་གང་ལ་ལ་ཞིག་རྡོ་རྗེའི་འཁོར་ལོའི་
<pb id="94.58a"/>
དཀྱིལ་འཁོར་ཆེན་པོ་འདིར་ཞུགས་པར་གྱུར་པ་དེ་བདག་གི་སྙིང་པོ་འདི་བསྒྲུབ་པར་འཚལ་ན་དེས་དང་པོ་ལག་ན་རྡོ་རྗེའི་མདུན་དུ་ལན་སུམ་འབུམ་བཟླས་བརྗོད་བགྱིའོ། །ཐ་མར་ཐང་ཤིང་གི་ཡམ་བསྲེག་ཤིང་མར་
དང་སྦྲང་རྩི་དང་ལྷན་ཅིག་ཏུ་ལན་ཁྲི་སྦྱིན་སྲེག་བགྱིའོ། །བཅོམ་ལྡན་འདས་བདག་གིས་དེ་ཐམས་ཅད་བསྒྲུབ་པར་བགྱིའོ། །ཤི་འཕོས་ནས་ཀྱང་མཐོ་རིས་སུ་སྐྱེ་བར་འགྱུར་རོ། །རྟག་ཏུ་བཟླས་བརྗོད་བགྱིས་ན་རྒྱས་པར་
འགྱུར་རོ། །ལག་ན་རྡོ་རྗེ་ལ་བལྟ་ཞིང་ཟས་མི་འཚལ་བར་ལན་འབུམ་བཟླས་བརྗོད་བགྱིས་ན་རྒྱལ་སྲིད་འཐོབ་སྟེ་དམ་ཚིག་ཉམས་པ་ནི་མ་གཏོགས་ཏེ་མི་འགྲུབ་བོ། །དེ་ནས་ཀླུའི་རྒྱལ་པོ་དེ་དག་ཐམས་ཅད་ཀྱིས་བྱང་ཆུབ་སེམས་དཔའ་
ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་ཀླུའི་སྙིང་པོ་མཆིས་ཏེ་དེ་ནས་བདག་ཅག་ཐམས་ཅད་དབང་དུ་མཆིའོ། །དངོས་གྲུབ་སྩལ་བར་བགྱིའོ། །དུག་བསལ་བར་བགྱིའོ། །བསྲུང་བར་བགྱིའོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་
མུ་ཁེ་བྷྱཿ སརྦ་ཐཱ་རེ་རེ་རཱ་ཏིྃ་ནཱ་ག་ལེ་ལི་རི། ཕུད་ཏ་རི་ཛི་ཧེ་སྭཱ་ཧཱ། སྙིང་པོ་འདི་བསྒྲུབ་པ་ལགས་ཏེ་རྒྱ་མཚོར་འབབ་པའི་ཆུ་ཀླུང་ངམ་མཚོ་ཆེན་པོར་ཞུགས་ཏེ་ལན་ཁྲི་བཟླས་བརྗོད་བགྱིའོ། །དེ་ནས་ཀླུ་གང་ཡང་རུང་བ་མངོན་དུ་ཕྱོགས་
ཏེ་མཆི་བར་མཐོང་ངམ་མཚོ་འཁྲུགས་ཏེ་དེ་ལ་མི་འཇིགས་པར་བགྱིས་ན་གྲུབ་པར་འགྱུར་རོ། །ཐ་མར་སེང་ལྡེང་གི་ཡམ་སྲེག་ཤིང་ཡུངས་ཀར་གྱི་འབྲུ་མར་ལ་སྨྱུགས་པས་ལན་ཁྲི་བཟླས་བརྗོད་བགྱིས་ཏེ་དེ་ལྟ་ན་ཡང་འགྲུབ་བོ། །
དེ་འགྲོ་བ་འམ་མི་འགྲོ་བའི་དུག་རྣམས་ཀྱང་བསམས་པ་ཙམ་གྱིས་སེལ་བར་འགྱུར། བསྒྲུབ་པ་པོའི་ལས་རྣམ་པ་སྣ་ཚོགས་གཞན་ཡང་བསམས་པ་ཙམ་གྱིས་བགྱིད་པར་འགྱུར་རོ། །དེ་ནས་གནོད་སྦྱིན་གྱི་སྡེ་དཔོན་ཆེན་པོ་རྣམ་ཐོས་ཀྱི་
བུས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་དཀྱིལ་འཁོར་ཆེན་པོ་རིམ་པར་ཕྱེ་བ་མང་པོ་འདིར་སྒྲུབ་པ་པོ་རྣམས་ཀྱི་ཕུན་སུམ་ཚོགས་པ་ཐམས་ཅད་སྩོལ་བར་བགྱིད་པའི་
<pb id="94.58b"/>
རང་གི་སྙིང་པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཡཀྴ་ཤ་ར། ཀིཉྩི་རཱ་ཡ་སི་ས་མ་ཡ་མ་ནུ་སྨ་ར། དེ་བྷཱི་མེ། བཻ་ཤྲ་བ་ན་པྲི་ཡ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་གི་སྙིང་པོ་འདི་བསྒྲུབ་པ་དེས་རིང་
བསྲེལ་དང་བཅས་པའི་མཆོད་རྟེན་གྱི་དྲུང་དུ་གཅིག་པུ་མཆིས་ཏེ། སྙིང་པོ་འདི་ལན་ལྔ་འབུམ་བཟླས་བརྗོད་བགྱིའོ། །ཐ་མར་ཅི་འབྱོར་པས་མཆོད་པར་བགྱིས་ལ་མཚན་ཐོག་ཐག་ཏུ་ཏིལ་ནག་པོ་ཞོ་དང་སྦྲང་རྩི་དང་མར་དང་བསྲེས་པས་
ལན་སུམ་ཁྲི་སྦྱིན་སྲེག་བགྱིས་ན་གང་འཚལ་བ་དེ་སྩོལ་བར་འགྱུར་རོ། །ཟས་མི་འཚལ་བར་ལྐོག་ཏུ་དབེན་པར་གནོད་སྦྱིན་མོ་ཡིད་ལ་བགྱིས་ཏེ་ཉིན་ཞག་བདུན་དུ་ལན་ཁྲི་བཟླས་བརྗོད་བགྱིས་ན་གནོད་སྦྱིན་མོ་སྩོལ་བར་འགྱུར་རོ། །
ལོ་གཅིག་གི་བར་དུ་ཉིན་རེ་ཞིང་དྲན་པར་བགྱིས་ན་གཏེར་ཅིག་སྩོལ་བར་བགྱིད་དོ། །དེ་ནས་གནོད་སྦྱིན་གྱི་སྡེ་དཔོན་ཆེན་པོ་འབྲོག་གནས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བདག་ཀྱང་དཀྱིལ་འཁོར་རིམ་
པར་ཕྱེ་བ་མང་པོ་འདིར་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཁི་མི་སི་རི་སྨ་ཤྲི། པ་རི་པཱུ་ར་ཡ་ན་པྲ་ཏི་ཛྙཱ་མན་ཏ་ཀེ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་བདག་གི་སྙིང་པོ་འདི་རྟག་ཏུ་དྲན་པར་
བགྱིད་ན་དེའི་སླད་བཞིན་དུ་བདག་རྟག་ཏུ་འབྲང་བར་བགྱིའོ། །ཅི་སྟེ་བསྒྲུབ་པར་འཚལ་ན་དེས་རིའི་རྩེ་མོར་མཆིས་ལ་ལན་སུམ་འབུམ་བཟླས་བརྗོད་བགྱི་ཞིང་ཡུངས་ཀར་དང་ཞོ་དང་སྦྲང་རྩི་དང་མར་བསྲེས་ལ་ལན་འབུམ་
སྦྱིན་སྲེག་བགྱིས་ན་གང་འཚལ་བ་དེ་སྩོལ་ཏོ། །དེ་ནས་གནོད་སྦྱིན་གྱི་སྡེ་དཔོན་ཆེན་པོ་ཡུལ་འཁོར་སྲུང་གིས། བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་དཀྱིལ་འཁོར་
ཆེན་པོ་འདིར་རང་གི་སྙིང་པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བི་ད་དྷ་རི། གན་དྷ་རི་རི་སི་སྭཱ་ཧཱ། བཅོམ་ལྡན་འདས་གང་ལ་ལ་ཞིག་སྙིང་པོ་འདི་དྲན་པར་བགྱིད་པ་དེ་ལ་དུས་མ་ལགས་
<pb id="94.59a"/>
པར་འགུམ་པར་མི་འབྱུང་ངོ་། །རྟག་ཏུ་དཔལ་གྱིས་འཁོར་བར་འགྱུར་རོ། །ཅི་སྟེ་བསྒྲུབ་པར་འཚལ་བ་དེས་ཟླ་བ་ཚེས་ནས་བཟུང་སྟེ་ཉའི་བར་དུ་ཉིན་གཅིག་བཞིན་མེ་ཏོག་གི་སྲེག་བླུགས་ལན་ཁྲི་སྦྱིན་སྲེག་བགྱིའོ། །
དེ་ནས་ཉའི་གདུགས་ལ་ཅི་འབྱོར་པས་མཆོད་པ་བགྱིས་ལ་མཚན་ཐོག་ཐག་འབྲས་ཀྱི་འོ་ཐུག་སྦྱིན་སྲེག་བགྱིས་ན་གྲུབ་པར་འགྱུར་ཏེ་གང་འཚལ་བ་དེ་སྩོལ་ཏོ། །དེ་ནས་གནོད་སྦྱིན་གྱི་སྡེ་དཔོན་མིག་མི་བཟང་གིས་བྱང་ཆུབ་སེམས་
དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་བསམ་པ་ཐམས་ཅད་ཡོངས་སུ་བཀང་བའི་སླད་དུ་དཀྱིལ་འཁོར་ཆེན་པོ་འདིར་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཤྲི་
དྷི་དྷ་ར་ཡ་བི་རུ་པཱཀྵ་སྭཱ་ཧཱ། བཅོམ་ལྡན་འདས་རིགས་ཀྱི་བུ་འམ་རིགས་ཀྱི་བུ་མོ་གང་ལ་ལ་བདག་གི་སྙིང་པོ་འདི་རྟག་ཏུ་དྲན་པར་བགྱིད་པ་དེའི་སླད་བཞིན་བདག་རྟག་ཏུ་འབྲང་བར་བགྱིའོ། །བསམ་པ་ཐམས་ཅད་ཡོངས་སུ་རྫོགས་པར་བགྱིའོ། །
ཅི་སྟེ་བསྒྲུབ་པར་འཚལ་ན་དེས་རིའྀ་རྩེ་མོར་མཆིས་ལ་ལན་སུམ་འབུམ་བཟླས་བརྗོད་བགྱིའོ། །དེ་ནས་ཉའི་གདུགས་ལ་ཅི་འབྱོར་པས་མཆོད་པ་བགྱིས་ལ་མཚན་ཐོག་ཐག་ཏུ་གུ་གུལ་ཤིང་གི་ཡམ་སྲེག་སྦྲང་རྩི་དང་མར་ལ་སྨྱུགས་ལ་ལན་ཁྲི་
སྦྱིན་སྲེག་བགྱིས་ན་འགྲུབ་པར་འགྱུར་ཏེ་གང་འཚལ་བ་དེ་སྩོལ་ཏོ། །མ་གྲུབ་ན་ཡང་ཡུལ་གྲུ་བཟང་པོ་ལྔ་སྩོལ་ཏོ། །དེ་ནས་ཆུ་དབང་རྨུགས་བྱེད་འཛིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་བདག་
ཀྱང་དཀྱིལ་འཁོར་ཆེན་པོ་འདིར་བསྒྲུབ་པ་པོ་རྣམས་ཀྱི་དོན་ཐམས་ཅད་གྲུབ་པ་མཆོག་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀུ་རུ་ཙུ་རུ་མུ་རུ་ཛྃ་བྷ་ཛ་ལོད་བྷ་བ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་བདག་
གི་སྙིང་པོ་འདི་རྟག་ཏུ་བཟླས་བརྗོད་བགྱིད་པ་དེ་ལ་ཅི་འཚལ་བ་དེ་བསྒྲུབ་པར་བགྱིའོ། །ཅི་སྟེ་བསྒྲུབ་པར་འཚལ་ན་ཉི་མ་འགྱུར་བའི་ཚེ་རིའི་རྩེ་མོར་མཆིས་ལ་ལན་ཅིག་ས་ཡ་བཟླས་བརྗོད་བགྱིས་ན་རྒྱལ་སྲིད་དམ་གཏེར་ཆེན་པོ་སྩོལ་ཏོ། །
<pb id="94.59b"/>
གི་ཝང་ལ་ལན་ཅིག་བསྔགས་ཏེ་མིག་བསྐུས་ན་གང་ལ་བལྟས་པ་དེ་དབང་དུ་འགྱུར་རོ། །མཚན་མོ་གདོང་ལ་བསྔགས་ཏེ་བསམས་ནས་ཉལ་ན་ཅི་བསམས་པ་དེ་རྨི་ལམ་དུ་མཐོང་ངོ་། །གོས་འདོད་ན་མེ་ཏོག་ཁ་དོག་ཅི་འདྲ་བ་ཆུར་བོར་བ་
ཁ་དོག་དེ་འདྲ་བའི་གོས་དེ་དག་རྙེད་པར་འགྱུར་རོ། །ཕྱུགས་ཆུང་འདོད་ན་ཞག་བདུན་གསུམ་དུ་ཉི་མའི་གཟུགས་བརྙན་ལ་སྔགས་ལན་ཅིག་བཏབ་པའི་མེ་ཏོག་ཕོར་པར་བོར་ན་རྙེད་པར་འགྱུར་རོ། །རྟག་ཏུ་བཟླས་བརྗོད་བྱས་ན་དཔལ་
ཆེ་བར་འགྱུར་རོ། །དེ་ནས་ལག་བརྒྱད་པས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་འདི་ལྟ་སྟེ། འདོད་པ་ཐམས་ཅད་ཡོངས་སུ་བཀང་བའི་སླད་དུ་བདག་ཀྱང་དཀྱིལ་འཁོར་ཆེན་པོ་མང་པོ་
འདིར་རང་གི་སྙིང་པོ་དབུལ་བར་བགྱིའོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཙ་ཀྲ་དྭ་དྭ་པཱ་ཧུ་རཱ་ཛ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་བདག་གི་སྙིང་པོ་འདི་བསྒྲུབ་པར་བགྱིད་པ་དེས་བསྲུང་བར་བགྱིས་ལ་བསྐྱེད་མོས་
ཚལ་གྱི་ཕྱོགས་གཙང་མར་ཤིང་མྱ་ངན་འཚང་གི་འོག་ཏུ་ལན་སུམ་འབུམ་བཟླས་བརྗོད་བགྱིའོ། །ཐ་མར་གཞོན་ནུ་ལ་ཅི་འབྱོར་པས་མཆོད་དེ་མཚན་ཐོག་ཐག་ཨ་ཀ་རུའི་བདུག་པ་བསྲེགས་ལ་བཟླས་བརྗོད་བགྱིས་ན་ནམ་ཕྱེད་དམ་
ནང་པར་དེ་ལ་བདག་བསྟན་པར་བགྱིའོ། །དམ་པ་གང་འཚལ་བ་སྩོལ་ཏེ། ཟས་མི་ཟ་བར་ལན་འབུམ་བཟླས་བརྗོད་བགྱིས་ན་དེ་ཉིད་དུ་གནོད་སྦྱིན་མོ་མཆིའོ། །གང་འཚལ་བ་དེ་སྩོལ་ཏོ། །ཅི་སྟེ་མི་མཆི་ན་འགུམ་པར་འགྱུར་
རོ། །དེ་ནས་གནོད་སྦྱིན་གྱི་སྡེ་དཔོན་ཆེན་པོ་ལྔས་རྩེན་གྱིས་བཏུད་ནས། བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་བསྒྲུབ་པ་པོ་གསང་སྔགས་བསྒྲུབ་པ་ལ་བརྩོན་པ་རྣམས་ལ་
བསྲུང་བ་དང་། བསྐྱབ་པ་དང་སྦ་བའི་སླད་དུ་དཀྱིལ་འཁོར་ཆེན་པོ་འདིར་རང་གི་སྙིང་པོ་དབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་པཉྩ་ལ་པཉྩ་མུ་ཁ་པཉྩི་ཁ་ཧྭཱི་ཧྭཱིཿརཀྵ་རཀྵ་སྭཱ་ཧཱ། བཅོམ་ལྡན་འདས་
<pb id="94.60a"/>
རིགས་ཀྱི་བུ་འམ་རིགས་ཀྱི་བུ་མོ་གང་ལ་ལ་ཞིག་གིས་དཀྱིལ་འཁོར་ཆེན་པོ་འདིར་དམ་ཚིག་ཐོབ་སྟེ་གསང་སྔགས་བསྒྲུབ་པར་འཚལ་ན་དེ་ཐོག་མ་ཁོ་ནར་བདག་གི་སྙིང་པོ་འདི་ལན་ཅིག་བརྗོད་པར་བགྱིའོ། །དེ་ལ་བསྲུང་
བ་དང་བསྐྱབ་པ་དང་སྦ་བའི་སླད་དུ་བུ་ལྔ་བརྒྱའི་འཁོར་ཅན་བདག་དེའི་དྲུང་དུ་མཆི་བར་བགྱིའོ། །བདག་མཆི་བའི་སྔ་ལྟས་ནི་བསྒྲུབ་པ་པོ་དེའི་ལུས་ལ་ལྷའི་སྤོས་དྲི་ཞིམ་པོའི་ངད་འབབ་པར་འགྱུར། སྤྲོ་བའི་སྟོབས་ཕུན་སུམ་
འཚོགས་པར་འགྱུར་བགེགས་ཐམས་ཅད་མ་མཆིས་པར་ཚེགས་ཆུང་ངུས་དེས་དངོས་གྲུབ་ཐོབ་པར་འགྱུར་རོ། །ཅི་སྟེ་བདག་གི་སྙིང་པོ་འདི་བསྒྲུབ་པར་འཚལ་ན་དེས་སངས་རྒྱས་ཀྱི་སྤྱན་སྔར་ལན་སུམ་འབུམ་བཟླས་བརྗོད་བགྱིའོ། །ཐ་མར་
བ་དམར་སེར་གྱི་མར་ཟངས་ཀྱི་སྣོད་གྱི་ནང་དུ་བཞག་སྟེ་དུ་བ་འཐུལ་བ་འམ་འབར་གྱི་བར་དུ་བཟླས་བརྗོད་བགྱིས་ལ་དེ་མཐུངས་ན་གྱེན་དུ་འཕགས་པར་འགྱུར་རོ། །དུ་བ་འཐུལ་ན་ཐོས་པ་འཛིན་པར་འགྱུར་རོ། །ཅི་སྟེ་མ་གྲུབ་ན་ཡང་སྐྱེ་བོ་ཐམས་
ཅད་དགའ་བར་འགྱུར་རོ། །རྟག་ཏུ་བཟླས་བརྗོད་བགྱིས་ན་ནོར་འདུ་བར་འགྱུར་རོ། །བ་ལང་གི་ལྕི་བ་ས་ལ་མ་ལྷུང་བས་དཀྱིལ་འཁོར་བགྱིས་ལ་བཅོམ་ལྡན་འདས་ཀྱི་སྤྱན་སྔར་བསམས་ནས་ལན་བརྒྱ་སྟོང་བཟླས་བརྗོད་བགྱིས་ན་འགྲུབ་
པར་འགྱུར་ཏེ་གཞན་དུ་མི་འགྱུར་རོ། །དེ་ནས་ཐག་ཟངས་རིས་ལ་སོགས་པ་ལྷ་མ་ཡིན་གྱི་རྒྱལ་པོ་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་
མང་པོ་འདིར་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཏྲྃ་གི་ནི་བོ་དེ་དེ་མ་ལི་ནི་ཛ་ཏི་མི་ཧཱུྃ་སྭཱ་ཧཱ། བཅོམ་ལྡན་འདས་གང་ལ་ལ་བདག་གི་སྙིང་པོ་མཆོག་ཏུ་གསང་ཆེན་དྲག་པོ་དམ་པ་འདི་བསྒྲུབ་
པར་བགྱིད་པ་དེས་དཔལ་གྱི་སྒོ་མོའི་སྒོར་མཆིས་ལ་སྙིང་པོ་འདི་ལན་དྲུག་འབུམ་བཟླས་བརྗོད་བགྱིའོ། །ཐ་མར་དུག་དང་ཁྲག་དང་སྐེ་ཚེའི་འབྲུ་བསྲེས་པ་ལན་འབུམ་སྦྱིན་སྲེག་བགྱིས་ན་ལྷ་མ་ཡིན་གྱི་གནས་ཐམས་ཅད་གཏན་པ་
<pb id="94.60b"/>
མ་མཆིས་ཤིང་འཁྲུལ་འཁོར་མ་མཆིས་པར་འགྱུར་རོ། །དེ་ནས་བདག་ཅག་གིས་རིམ་གྲོ་ཆེར་བགྱིས་ཏེ་རིགས་ཀྱི་བུ་དེ་བཞུག་པར་བགྱིའོ། །ཡོ་བྱད་ཐམས་ཅད་ཀྱང་སྩོལ་བར་བགྱིའོ། །དངུལ་ཆུ་དང་སྨན་བཅུད་ཀྱིས་ལེན་ཐམས་
ཅད་ཀྱང་སྩལ་བར་བགྱིའོ། །དེ་ནས་སྣ་ཚོགས་ཕྲེང་བ་ཅན་ལ་སོགས་པ་དྲི་ཟའི་རྒྱལ་པོ་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་
རང་གི་སྙིང་པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་མ་དྷ་མ་ཏྃ་གི་སྭཱ་ཧཱ། འདི་ནི་བདག་ཅག་གི་སྙིང་པོ་ལགས་ཏེ་འདིས་དངོས་གྲུབ་སྩལ་བར་བགྱིའོ། །འདིས་བདག་ཅག་དྲི་ཟའི་རྒྱལ་པོ་ཞེས་བགྱིའོ། །
ལྷའི་བདེ་བ་སྣ་ཚོགས་མྱོང་ངོ་། །མདོར་ན་བགྱི་བ་བགྱིད་པ་ཐམས་ཅད་མུས་སོ། །མི་དང་མི་མ་ཡིན་པའི་གནས་ཐམས་ཅད་ན་མཆིས་སོ། །ཅི་སྟེ་གང་ལ་ལ་ཞིག་བསྒྲུབ་པར་འཚལ་ན་དེས་ཐོག་མར་རི་ཕུག་ཏུ་ཅི་འབྱོར་པས་
མཆོད་པ་བགྱིས་ལ་སྙིང་པོ་འདི་འབུམ་བཟླས་བརྗོད་བགྱིས་ན་དེ་ནས་འགྲུབ་པར་འགྱུར་རོ། །ཐ་མར་དུ་རུས་ཀའི་འབྲུ་མར་གྱི་མེ་བུས་ལ་ཨ་ག་རུའི་ཡམས་བསྲེག་ཤིང་ཁྲི་སྦྱིན་བསྲེག་བགྱིས་ན་དེ་ནས་དེའི་བསམ་པ་ཡོངས་སུ་
རྫོགས་པར་བགྱིའོ། །གི་ཝང་ལ་སྔགས་ཀྱིས་བཏབ་སྟེ་དཔྲལ་བར་ཐིག་ལེ་བགྱིས་ན་སྐྱེ་བོ་ཐམས་ཅད་དགའ་བར་འགྱུར་རོ། །ལག་མཐིལ་ལ་སྔགས་ཀྱིས་བཏབ་སྟེ་གདོང་ལ་བྱབས་ན་སྐྱེ་བོ་ཐམས་ཅད་དགའ་བར་འགྱུར་རོ། །
དེ་ནས་མི་འམ་ཅིའི་རྒྱལ་པོ་ལྗོན་པ་ལ་སོགས་པ་མི་འམ་ཅིའི་རྒྱལ་པོ་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་
པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཏི་ཏི་ལི་ཕུ་སྭཱ་ཧཱ། བཅོམ་ལྡན་འདས་འདི་ནི་བདག་ཅག་གི་སྙིང་པོ་ལགས་ཏེ་འདིས་བདག་ཅག་མི་འམ་ཅིའི་རྒྱལ་པོ་ཞེས་བགྱིའོ། །སིལ་སྙན་
<pb id="94.61a"/>
དང་ཕེག་རྡོབ་པ་དང་རོལ་མོའི་སྒྲ་འབྱིན་ཅིང་ཐམས་ཅད་དུ་འཇིག་རྟེན་གྱི་ཁམས་ཀུན་དུ་དེ་བཞིན་གཤེགས་པ་ཐམས་ཅད་ཀྱི་དྲུང་དུ་མཆིའོ། །ལྷ་དང་ཀླུའི་གནས་ཐམས་ཅད་དུ་ཀུན་གྱིས་ཀྱང་བཀུར་ཏོ། །སྙིང་
པོ་འདིས་ཅི་ལ་ཡང་མི་བརྗེད་དོ། །ཅི་སྟེ་གང་ལ་ལ་ཞིག་བསྒྲུབ་པར་འཚལ་ན་དེས་གཅིག་པུ་དགོན་པར་སློངས་མོའི་ཟས་འཚལ་ཞིང་སྙིང་པོ་འདི་ལན་ཉིས་འབུམ་བཟླས་བརྗོད་བགྱིའོ། །ཐ་མར་བ་ལང་གི་ལྕི་བ་ས་ལ་
མ་ལྷུང་བའི་སྣ་ལྔ་དང་བསྲེས་པས་དཀྱིལ་འཁོར་བསྐུས་ལ་ཅི་འབྱོར་པས་མཆོད་དེ་གུར་ཀུམ་གྱི་སྲེག་བླུགས་ལན་ཁྲི་སྦྱིན་སྲེག་བགྱིས་ན་དེ་ནས་འགྲུབ་པར་འགྱུར་ཏེ་མི་འམ་ཅིའི་གནས་ཐམས་ཅད་དུ་ཀུན་གྱིས་བཀུར་ཅིང་
གང་འདོད་པ་དེ་བགྱིད་དོ། །དེ་ནས་རྣམ་པར་བདུད་ཀྱི་བུ་ལ་སོགས་པ་ནམ་མཁའ་ལྡིང་གི་རྒྱལ་པོ་ཐམས་ཅད་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་
རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་རངྐཱ་རི་བི་ཥེ་རི་བི་ཥེ་ཥ་ཎི་ཀྲྀནྟ་ནི་ཀུ་མཱ་རི་ཀེ་ཧ་སྭཱ་ཧཱ། ཕུ་ཕུ་སྭཱ་ཧཱ། བདག་ཅག་གི་སྙིང་པོ་འདིས་ཀླུ་ཐམས་ཅད་རང་གི་དམ་ཚིག་ལ་དགོད་པར་བགྱིའོ། །
སྙིང་པོ་འདིའི་མིང་ཐོས་པ་ཙམ་གྱིས་ཀླུ་ཐམས་ཅད་བདག་ཅག་གི་ཕྱག་བརྙན་དུ་འགྱུར་ཏེ་འཇིགས་ཤིང་ཞུམ་པ་དང་འདར་བ་དང་རེ་བ་ཆད་པར་འགྱུར་དུག་མ་མཆིས་ཤིང་ཕྱོགས་ཕྱོགས་སུ་འབྲོས་པར་འགྱུར་རོ། །བཅོམ་ལྡན་འདས་ཇི་སྟེ་
རིགས་ཀྱི་བུ་འམ་རིགས་ཀྱི་བུ་མོ་ལ་ལ་ཞིག་སྙིང་པོ་འདི་བསྒྲུབ་པར་འཚལ་ན་དེས་མཚོ་ཆེན་པོར་ཞུགས་ལ་མིད་པ་ཙམ་ནུབ་པར་འགྲེང་སྟེ་སྙིང་པོ་འདི་ལན་འབུམ་བཟླས་བརྗོད་བགྱིས་ན་དེ་ནས་མཚོ་དེ་ཉིད་ཉིན་གཅིག་བཞིན་སྐམ་མོ། །ཀླུའི་གནས་
ཐམས་ཅད་ཀྱང་འབར་བར་འགྱུར་རོ། །རང་གི་གཟུགས་ཀྱང་སྟོན་ཏོ། །བགེགས་གཞན་བརྒྱད་དག་ཀྱང་བགྱིད་དེ་དེ་ལ་འཇིགས་པར་མི་བགྱིའོ། །དེ་ནས་མཚན་མ་དེ་དག་བྱུང་ནས་ཐ་མར་བ་ལང་གི་ལྕི་བ་ས་ལ་མ་ལྷུང་བ་དེ་ཉིད་ཀྱིས་
<pb id="94.61b"/>
རྒྱ་མཚོའི་ངོགས་སུ་དཀྱིལ་འཁོར་བསྐུས་ལ་བཅོམ་ལྡན་འདས་ལག་ན་རྡོ་རྗེ་ལ་ཅི་འབྱོར་པས་མཆོད་དེ་དུག་དང་ཉེ་བའི་དུག་ཐམས་ཅད་ལས་ཀླུའི་རྒྱལ་པོ་བརྒྱད་བགྱིས་ལ་དེ་ནས་སྐེ་ཚེའི་འབྲུ་རེ་རེ་ནས་ཁྲག་གིས་བསྐུས་ཏེ་སྦྱིན་བསྲེག་
བགྱིའོ། །དེ་ནས་ཀླུ་ཐམས་ཅད་ལྷགས་ནས་དམ་པ་ལོང་ཤིག་ཅེས་མཆིས་ན་སྐྲག་པར་མི་བགྱིའོ། །འདི་སྐད་དུ་ཕྱག་བརྙན་དག་ཏུ་གྱུར་ཅིག་ཅེས་བརྗོད་པར་བགྱིའོ། །དེ་བཞིན་དུ་གྱུར་ཅིག་ཅེས་སྨྲས་ནས་མི་སྨྲ་བར་འགྱུར་ཏེ་དེ་སླན་ཆད་ཅི་
འཚལ་བ་དེ་བགྱིད་དོ། །དེ་ནས་འཇིགས་སུ་རུང་བ་ལ་སོགས་པ་སྲིན་པོའི་རྒྱལ་པོ་ཐམས་ཅད་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་
སྙིང་པོ་དབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀཱྃ་ཀཱ་རི་ཎི་ལུཎྜ་ནི་སྭཱ་ཧཱ། བདག་ཅག་གི་སྙིང་པོ་འདིས་མི་ཐམས་ཅད་ཀྱི་གཟི་བརྗིད་དང་སྟོབས་འཕྲོག་པར་བགྱིའོ། །སེམས་ཅན་ཐམས་ཅད་
གདུལ་བར་བགྱིའོ། །བཅོམ་ལྡན་འདས་མདོར་ན་རྒྱུ་བ་དང་མི་རྒྱུ་བ་དང་བཅས་པའི་འཇིག་རྟེན་གསུམ་པོ་དག་ན་ཅི་ཡང་དཀོན་པ་མ་མཆིས་སོ། །བཅོམ་ལྡན་འདས་གང་ལ་ལ་ཞིག་བསྒྲུབ་པར་འཚལ་ན་དེས་དུར་ཁྲོད་དུ་དུ་བ་འཐུལ་
བར་ཟས་སུ་ཤ་འཚལ་ཞིང་གོས་སྔོན་པོ་བགོས་ལ་ལག་ཏུ་རལ་གྲི་ཐོགས་ལ་སྙིང་པོ་འདི་ལན་འབུམ་བཟླས་བརྗོད་བགྱིའོ། །ཐ་མར་འབྱུང་པོ་ཐམས་ཅད་པའི་གཏོར་མ་བགྱིའོ། །ཅི་འབྱོར་པས་མཆོད་པར་བགྱིས་ལ་ནམ་ཕྱེད་
ཀྱི་བར་དུ་བཟླས་བརྗོད་བགྱིའོ། །དེ་ནས་སྲིན་པོའི་བདག་པོ་གང་ཡང་རུང་བ་ཞིག་མཆི་བར་འགྱུར་ཏེ་དེ་ལ་འཇིགས་པར་མི་བགྱི་བར་མཆོད་ཡོན་སྩལ་ན། བདག་ལ་འདོད་པའི་གཟུགས་ཅན་གྱི་དངོས་གྲུབ་བྱིན་ཅིག་ཅེས་བརྗོད་
པར་བགྱིའོ། །དེས་རལ་གྲི་དེ་བླངས་ནས་སྩོལ་པར་འགྱུར་ཏེ། དེ་ནས་ལྷའི་འགྲོ་བ་ཅན་དུ་འགྱུར་ངོ་མཚར་གྱི་ལས་རྣམ་པ་སྣ་ཚོགས་བགྱིད་པར་འགྱུར་རོ། །དེ་ནས་དྲང་སྲོང་ཆེན་པོ་མེས་བྱང་ཆུབ་སེམས་དཔའ་ལག་ན་རྡོ་རྗེ་
<pb id="94.62a"/>
ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་བསྒྲུབ་པ་པོ་རྣམས་ལ་སྨན་པའི་སླད་དུ་དཀྱིལ་འཁོར་ཆེན་པོ་འདིར་རང་གི་སྙིང་པོ་འདི་དབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀ་པཱི་ལ་
ཛྱོ་ཏི་ནི་ར་ན་ད་པིངྒ་ལ་ལོ་ཙ་ན་སྭཱ་ཧཱ། བདག་གི་སྙིང་པོ་འདི་རེ་བ་ཐམས་ཅད་ཡོངས་སུ་རྫོགས་པར་བགྱིད་པ་ལགས་ཏེ་འདིས་བདག་ཀྱང་བཀུག་སྟེ་དབང་དུ་མཆིའོ། །དཔལ་བསྐྱེད་པར་བགྱིའོ། །ནོར་སྩལ་བར་བགྱིའོ། །རྟག་ཏུ་
བཟླས་བརྗོད་བགྱིས་ན་ནོར་འདུ་བར་འགྱུར་རོ། །སྙིང་པོ་འདིས་རྟག་ཏུ་བཟའ་བའི་སྦྱིན་སྲེག་བགྱིས་ན་བཟའ་བ་འབྱུང་བར་འགྱུར་རོ། །མདོར་ན་རྫས་གང་གིས་སྦྱིན་སྲེག་བགྱིས་པའི་རྫས་དེ་འབྱུང་བར་འགྱུར་རོ། །ཅི་སྟེ་བསྒྲུབ་
པར་འཚལ་ན་རིའི་རྩེ་མོར་མཆིས་ལ་སློངས་མོའི་ཟས་འཚལ་ཞིང་སྙིང་པོ་འདི་ལན་སུམ་འབུམ་བཟླས་བརྗོད་བགྱིའོ། །ཐ་མར་ཅི་འབྱོར་པས་མཆོད་དེ་མེ་ཐབ་བགྱིས་ལ་རྒྱ་ཤུག་གི་ཡམ་བསྲེག་ཤིང་ཞོ་དང་སྦྲང་རྩི་དང་མར་
སྨྱུགས་ལ་ལན་ཁྲི་སྦྱིན་བསྲེག་བགྱིའོ། །དེ་ནས་གྲུབ་པར་འགྱུར་ཏེ་དགའ་མགུར་ལས་རྣམས་བགྱིད་དོ། །དེ་ནས་སྤྲིན་གྱི་ཕྲེང་བ་ཅན་ལ་སོགས་པ་རླུང་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ག་ལ་བ་དེ་ལོགས་
སུ་ཐལ་མོ་སྦྱར་བ་བཏུད་དེ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་འབུལ་ལོ། །སྒྲུབ་པ་པོ་དངོས་གྲུབ་སྒྲུབ་པར་འཚལ་བ་རྣམས་ཀྱི་བསམ་པ་ཐམས་ཅད་
ཡོངས་སུ་རྫོགས་པར་བགྱིའོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བྷྲ་མ་ར་བྷྲ་མ་རེ། ཙ་པ་ལི་ཙ་པ་ལི་ཀེ །ཧེ་རམ་བི་ནི་སྭཱ་ཧཱ། འདི་ནི་བདག་ཅག་གི་སྙིང་པོ་མཆོག་ལགས་ཏེ་འདིས་བདག་ཅག་དེ་
བཞིན་གཤེགས་པའི་བཀའ་བཞིན་བགྱིད་དོ། །བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ཀྱི་ལུང་དང་མི་འགལ་བར་བགྱིའོ། །ཕན་པ་དང་བདེ་བ་བསྒྲུབ་པར་བགྱིའོ། །
<pb id="94.62b"/>
བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པ་དེས་ཐོག་མར་སྙིང་པོ་འདི་ལན་སུམ་འབུམ་བཟླས་བརྗོད་བགྱིས་ན་དེ་ནས་བདག་ཅག་གིས་དེའི་བགྱི་བ་ཐམས་ཅད་གནང་བར་བགྱིའོ། །ཅི་སྟེ་གང་ལ་ལ་ཞིག་བསྒྲུབ་པར་
འཚལ་ན་དེས་ཟས་མི་བཟའ་བར་ལན་ཁྲི་བཟླས་བརྗོད་བགྱིའོ། །ཐ་མར་ཅི་འབྱོར་པས་མཆོད་དེ་བ་ལང་གི་ལྕི་བ་ས་ལ་མ་ལྷུང་བས་དཀྱིལ་འཁོར་ལྔ་བགྱིའོ། །ཁ་དོག་སྣ་ཚོགས་ཀྱི་བ་དན་བདུན་བཞག་གོ །དེ་ནས་བ་དན་
འགུལ་གྱི་བར་དུ་བཟླས་བརྗོད་བགྱིས་ན་དེ་ནས་འགྲུབ་པར་འགྱུར་ཏེ་བསྐྱེད་པ་དང་དགག་པ་ལ་སོགས་པ་ལས་རྣམས་དགའ་མགུར་བགྱིད་དོ། །དེ་ནས་སྐར་མའི་རྒྱལ་པོ་ཟླ་བས་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་
སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་གདུང་བ་ཐམས་ཅད་རབ་ཏུ་ཞི་བར་བགྱིད་པ། དཔལ་ཡང་དག་པར་འཇོག་པར་བགྱིད་པ་དབུལ་ལོ། །ན་མཿ སརྦ་ཏ་ཐཱ་ག་ཏེ་
བྷྱཿ སརྦ་མུ་ཁེ་བྷྱཿ སརྦ་ཐཱ་ཙནྡྲ་ཀཱ་ན་ཏི་བི་ཤུད་དྷ་ཧྃ་ག་སྭཱ་ཧཱ། བཅོམ་ལྡན་འདས་བདག་གི་སྙིང་པོ་འདི་ནི་བྱང་ཆུབ་སེམས་དཔའི་སྤྱད་པ་སྔགས་ཀྱི་སྒོ་སྤྱོད་པ་རྣམས་ཀྱི་གདུང་བ་ཐམས་ཅད་རབ་ཏུ་ཞི་བར་བགྱིད་པ་ལགས་སོ། །
རྟག་ཏུ་བཟླས་བརྗོད་བགྱིས་ན་བཀྲ་མི་ཤིས་པ་རྣམས་སེལ་ཏོ། །དཔལ་སྐྱེད་དོ། །སྐལ་བ་བཟང་པོ་སྩོལ་ཏོ། །ཅི་སྟེ་བསྒྲུབ་པར་འཚལ་ན་དེས་ཟས་སུ་འོ་མ་འཐུང་ཞིང་པད་མའི་རྫིང་དུ་ཞུགས་ལ་སྙིང་པོ་འདི་ལན་འབུམ་བཟླས་བརྗོད་
བགྱིའོ། །ཐ་མར་ཟླ་བ་ཉ་ལ་ཤེལ་ལམ་མར་སར་ལས་ཟླ་བ་བགྱིས་ལ་པད་མའི་འདབ་མའི་ཕྲག་ཏུ་སྩལ་ཏེ་མཚན་ཐོག་ཐག་བཟླས་བརྗོད་བགྱིས་ན་ནམ་ཕྱེད་དམ་ཉི་མ་འཆར་བའི་ཚེ་འོད་ཟེར་འབྱུང་སྟེ་བྱུང་ནས་ཀྱང་བསྒྲུབ་པ་པོའི་ཁར་
འཇུག་གོ །དེ་ནས་འཁོར་ལོ་བཞིན་དུ་འཁོར་འཁོར་ནས་ཀུན་ནས་འཁོད་པར་གྱུར་ཏེ་འདུག་གོ །དེ་ནས་གྲུབ་པར་འགྱུར་ཏེ་གདུང་བ་མ་མཆིས་པ་དང་ནམ་མཁའ་ལ་མཆི་བར་འགྱུར་ཏེ། བདག་གི་གཞལ་མེད་ཁང་དུ་བསྐལ་པར་གནས་ཤིང་ལྷའི་
<pb id="94.63a"/>
བདེ་བ་དང་ལྡན་པར་གནས་པར་འགྱུར་རོ། །དཔལ་ཡང་མཆིས་པར་འགྱུར་ཏེ་རྒྱལ་སྲིད་ལ་སོགས་པ་གང་འདོད་པ་སྩོལ་ཏོ། །དེ་ནས་ཉི་མ་ལ་སོགས་པ་གཟའ་ཐམས་ཅད་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་
འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་གི་སྙིང་པོ་གཟི་བརྗིད་དང་སྟོབས་ཐམས་ཅད་པ་ཞེས་བགྱི་བ་མཆིས་ཏེ་བསྒྲུབ་པ་པོ་རྣམས་ལ་ཕན་པ་དང་བདེ་བ་དང་ཚེ་རིང་བ་དང་ནད་མེད་པར་བགྱི་བའི་སླད་དུ་དེ་དཀྱིལ་
འཁོར་ཆེན་པོ་འདིར་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་སིདྡྷ་བི་ཏྱོ་ད་ན་སྭཱ་ཧཱ། བཅོམ་ལྡན་འདས་བསྒྲུབ་པ་པོ་གང་ལ་ལས་སྙིང་པོ་འདི་བཟླས་བརྗོད་བགྱིས་ན་དེ་ལ་ནད་ཐམས་ཅད་མི་འབྱུང་ངོ་། །
རྟག་ཏུ་བཟླས་བརྗོད་བགྱིས་ན་གཟི་བརྗིད་ཅན་དུ་འགྱུར་རོ། །ཅི་སྟེ་བསྒྲུབ་པར་འཚལ་ན་དེས་འབབ་ཆུའི་འགྲམ་གྱི་བྱེ་མར་མེ་ཁ་ལྔ་བུས་ལ་སྙིང་པོ་འདི་ལན་འབུམ་བཟླས་བརྗོད་བགྱིའོ། །དེ་ནས་མེར་སྦྱིན་སྲེག་བགྱིས་ལ་ཉི་མ་ནུབ་
ཀྱི་བར་དུ་བཟླས་བརྗོད་བགྱིའོ། །དེ་ནས་ཉི་མ་གང་ཡང་རུང་བ་ཞིག་མཆི་བར་འགྱུར་ཏེ་དེ་ལ་མཆོད་ཡོན་ལ་སོགས་པ་འཚལ་ལ་གང་འདོད་པ་དེ་བླངས་ལ་དེ་བཞིན་དུ་གྱུར་ཅིག་ཅེས་སྨྲས་ནས་མཆི་བར་འགྱུར་ཏེ་གང་འདོད་པ་དེ་བགྱིད་དོ། །
གཞལ་མེད་ཁང་གང་ཡང་རུང་བར་མཆིས་སོ། །དེ་ནས་ཀླུའི་རྒྱལ་པོ་ཆུ་ལྷ་ཀླུའི་རྒྱལ་པོ་དུ་མ་དང་ལྷན་ཅིག་ཏུ་བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་འདིར་
རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨ་པ་མ་པ་ཏི་བི་ར་ཛ་སྭཱ་ཧཱ། གང་ལ་ལ་ཞིག་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པ་དེས་སྙིང་པོ་འདི་བཟླས་བརྗོད་བགྱིས་ན་དེ་རང་
བཞིན་གྱིས་ཡོངས་སུ་དག་པར་འགྱུར་རོ། །སྤྱོད་པ་གཙང་མ་ཐམས་ཅད་ལ་བློ་མངོན་སུམ་དུ་འགྱུར་རོ། །ཅི་སྟེ་བསྒྲུབ་པར་འཚལ་ན་རྒྱ་མཚོ་ཆེན་པོར་མིད་པ་ནུབ་ཙམ་དུ་ཞུགས་ལ་སྙིང་པོ་འདི་ལན་འབུམ་ཕྲག་བཅུ་གཉིས་
<pb id="94.63b"/>
བཟླས་བརྗོད་བགྱིའོ། །དེ་ནས་ཐ་མར་རིན་པོ་ཆེ་སྣ་བཞི་ལས་ཀླུ་བགྱིས་ལ་ཅི་འབྱོར་པས་མཆོད་དེ་ཀླུའི་རྒྱལ་པོ་གང་ཡང་རུང་བ་ཞིག་གནས་ཀྱི་བར་དུ་བཟླས་བརྗོད་བགྱིས་ལ་མཆོད་ཡོན་སྩལ་ཏེ་ཅི་ལྟར་འདོད་པ་བཞིན་དུ་བྱིན་
ཅིག་ཅེས་བརྗོད་པར་བགྱིའོ། །དེ་ཕན་ཆད་གང་བསྒོ་བ་དེ་བགྱིད་དོ། །དེ་ཉིད་དུ་ཞུགས་ནས་ལོ་མང་པོར་གནས་སོ། །དེ་ནས་ཁྱབ་འཇུག་གིས་བྱང་ཆུབ་སེམས་དཔའ་ལག་ན་རྡོ་རྗེ་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་འདི་སྐད་ཅེས་
སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨེ་ཀ་ཨེ་ཀ །བ་ར་བ་ར། ཛྭཱ་ལ་ཛྭཱ་ལ། བིཥྞ་བེ་སྭཱ་ཧཱ། བཅོམ་ལྡན་འདས་བདག་
གི་སྙིང་པོ་ནི་འདི་ལགས་ཏེ་འདིས་སྡང་བ་ཐམས་ཅད་བཟློག་པར་བགྱིའོ། །ཕུང་བར་བགྱིའོ། །ཡམས་ཀྱི་ནད་དང་གནོད་པ་ཐམས་ཅད་མ་མཆིས་པར་བགྱིའོ། །གང་ལ་ལ་ཞིག་རྟག་ཏུ་དྲན་པར་བགྱིད་ན་དེའི་བློ་ཉམས་པར་མི་འགྱུར་རོ། །ཅི་སྟེ་
སྙིང་པོ་འདི་བསྒྲུབ་པར་འཚལ་ན་རིའི་རྩེ་མོར་མཆིས་ལ་ལན་ལྔ་འབུམ་བཟླས་བརྗོད་བགྱིའོ། །ཐ་མར་གྲོག་མཁར་གྱི་རྩེ་མོའི་ས་དང་བའི་རྣམ་ལྔ་བསྲེས་པས་ཁྱབ་འཇུག་གི་གཟུགས་ལག་པ་བཞི་པ་བགྱིས་ཏེ་ལག་པ་གཡོན་པ་གཅིག་ན་འཁོར་ལོ། །
གཡས་པ་གཅིག་ན་དབྱུག་ཏོ། །གཡོན་པ་གཅིག་ན་དུང་། གཡས་པ་གཅིག་ན་དམ་པ་སྦྱིན་པར་བགྱིས་ལ་བ་ལང་གི་ལྕི་བ་ས་ལ་མ་ལྷུང་བས་དཀྱིལ་འཁོར་བགྱིས་ཏེ་ཅི་འབྱོར་པས་མཆོད་ལ་ཁ་ནུབ་ཕྱོགས་སུ་བལྟས་ཏེ་མཆིས་ལ་ཁྱབ་
འཇུག་གི་གཟུགས་འགུལ་བ་འམ་དུང་སྒྲ་འབྱུང་གི་བར་དུ་བཟླས་བརྗོད་བགྱིས་ན་འགྲུབ་པར་འགྱུར་ཏེ་དགོས་པ་གང་བསམས་པ་དེ་ཐམས་ཅད་བགྱིད་དོ། །དེ་ནས་ཡི་དགས་ཀྱི་རྒྱལ་པོ་དྲག་པོས་བྱང་ཆུབ་སེམས་དཔའ་ལག་ན་རྡོ་རྗེ་
ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ལ་མཆོག་ཏུ་གསང་བའི་སྙིང་པོ་མཆིས་ཏེ་དེས་ན་བདག་ལས་དྲག་པོ་བགྱིད་པའི་སླད་དུ་སེམས་ཅན་ཐམས་ཅད་ཀྱིས་དྲག་པོ་ཞེས་བགྱི་བར་འཚལ་ལོ། །བཅོམ་ལྡན་
<pb id="94.64a"/>
འདས་སྙིང་པོ་འདིས་བདག་རྒྱུ་བ་དང་མི་རྒྱུ་བ་དང་བཅས་པའི་འཇིག་རྟེན་གསུམ་མ་རུང་བར་བགྱིད་དོ། །དབང་དུ་བགྱིད་དོ། །བཅོམ་ལྡན་འདས་བདག་གི་སྙིང་པོ་འདི་དཀྱིལ་འཁོར་ཆེན་པོ་འདིར་འབུལ་ལོ། །ན་མཿ སརྦ་ཏ་ཐཱ་ག་
ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཧཱུྃ་ཕཊ། བཅོམ་ལྡན་འདས་བདག་གི་སྙིང་པོ་འདི་ནི་ཐམས་ཅད་པའི་ནོར་ལགས་སོ། །བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པ་གང་ལ་ལ་དྲན་པར་བགྱིད་ན་བདག་རྟག་ཏུ་དེའི་སླད་བཞིན་
དུ་འབྲང་བར་བགྱིའོ། །ཡི་དགས་ཀྱི་ཚོགས་ཐམས་ཅད་དང་ལྷན་ཅིག་བཀའ་བཞིན་དུ་བགྱིད་དོ། །འཇིག་རྟེན་གསུམ་ཡང་དབང་དུ་འགྱུར་རོ། །ཅི་སྟེ་བསྒྲུབ་པར་འཚལ་ན་དེས་དུར་ཁྲོད་དུ་ལུས་ཐལ་བས་བྱུགས་ལ་མི་མགོའི་ཐོད་པའི་ཕྲེང་བའི་
རྒྱན་ཐོགས་ཤིང་ལག་ན་མདུང་རྩེ་གསུམ་པ་ཐོགས་ཏེ་ཁྲིའི་ཟུར་ཤིང་ཁྱེར་ལ་སྟག་ལྤགས་ཀྱི་ཤམ་ཐབས་འཚལ་ཞིང་སློངས་མོའི་ཟས་བབ་བབ་དུ་འཚལ་ལ་སྙིང་པོ་འདི་ལན་བཞི་འབུམ་བཟླས་བརྗོད་བགྱིའོ། །དེ་ནས་དུ་བ་འཐུལ་བའི་
དུར་ཁྲོད་དུ་བ་ལང་གི་ལྕི་བ་ས་ལ་མ་ལྷུང་བས་དཀྱིལ་འཁོར་བགྱིས་ཏེ་མདུང་རྩེ་གསུམ་པ་དང་ཁྲིའི་ཟུར་ཤིང་བཞག་ལ་ཅི་འབྱོར་པའི་མཆོད་པ་བགྱིས་ནས་མི་ཤའི་བདུག་པ་བསྲེག་ཅིང་མཚན་ཐོག་ཐག་བརྗོད་པར་བགྱིས་ན་དྲག་
པོ་ཉིད་ཡི་དགས་མང་པོས་བསྐོར་ནས་འཇིགས་འཇིགས་ལྟ་ཆེན་པོའི་གཟུགས་ཅན་དུ་མཆི་བར་འགྱུར་ཏེ་དེ་ལ་མི་འཇིགས་པར་བགྱི་ཞིང་མཆོད་ཡོན་སྩོལ་ཏོ། །དེ་ནས་འགྲུབ་པར་འགྱུར་རོ། །དགོས་པ་ཐམས་ཅད་བགྱིད་དོ། །
དེའི་སླད་དུ་འབྲང་ཞིང་བཀའ་སྡོད་པ་ལྷུར་ལེན་ཏོ། །དེ་ནས་འབྱུང་པོའི་བདག་པོ་དབང་ལྡན་གྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་ཕྱག་འཚལ་ནས་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་དཀྱིལ་འཁོར་ཆེན་པོ་འདིར་
སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་པོནྣེ་ཏེ་དརྟ་བྷཱུ་ཏ་ཨ་དྷི་པ་ཏི་སྭཱ་ཧཱ། བཅོམ་ལྡན་འདས་བདག་གི་སྙིང་པོ་འདི་ནི་ཕུན་སུམ་ཚོགས་པ་ཐམས་ཅད་སྩོལ་བར་བགྱིད་པ་སྟེ་རིགས་ཀྱི་བུའམ་
<pb id="94.64b"/>
རིགས་ཀྱི་བུ་མོ་གང་ལ་ལ་ཞིག་སྙིང་པོ་འདི་རྟག་ཏུ་དྲན་པར་བགྱིད་ན་བདག་རྟག་ཏུ་དེའི་སླད་བཞིན་དུ་འབྲང་བར་བགྱིའོ། །བསྲུང་བར་བགྱི་དཔལ་བསྐྱེད་པར་བགྱིའོ། །ཅི་སྟེ་བསྒྲུབ་པར་འཚལ་ན་དེས་སྐྱེད་མོས་ཚལ་དབེན་པའི་གནས་
སུ་ཟས་ནུབ་མོ་འཚལ་ཞིང་སྙིང་པོ་འདི་ལན་འབུམ་བཟླས་བརྗོད་བགྱིའོ། །ཐ་མར་ཅི་འབྱོར་པས་མཆོད་པ་བགྱིས་ཏེ་ཙན་དན་གྱི་བདུག་པ་བསྲེག་ཅིང་གཏོར་མ་རྒྱ་ཆེན་པོ་ཡང་ཕུལ། མར་གྱི་མར་མེ་བརྒྱད་ཀྱང་ཕུལ་ལ་ཉི་
མ་ནུབ་པ་ནས་བརྩམས་ཏེ་ནམ་ཕྱེད་ཀྱི་བར་དུ་བརྗོད་པར་བགྱིའོ། །དེ་ནས་གྲུབ་པར་འགྱུར་རོ། །དགོས་པ་ཐམས་ཅད་ཀྱང་བསྒྲུབ་པར་འགྱུར་རོ། །སྨན་བཅུད་ཀྱིས་ལེན་ཀྱང་སྩོལ་ཏོ། །དེ་ནས་ལྷ་མོ་དཀའ་ཟློག་གིས་
བྱང་ཆུབ་སེམས་དཔའ་ལག་ན་རྡོ་རྗེ་ལ་ཕྱག་འཚལ་ནས་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་
ཨུ་མ་ཡེ་སྭཱ་ཧཱ། བཅོམ་ལྡན་འདས་བདག་གི་སྙིང་པོ་འདི་ནི་སྐལ་བ་བཟང་པོ་ཐམས་ཅད་བགྱིད་པ་སྟེ། མེ་ཏོག་གམ་སྤོས་སམ་ལིག་བུ་མིག་གམ་གི་ཝང་ལ་སྔགས་ལན་གཅིག་བཏབ་སྟེ་བཟླས་བརྗོད་བགྱིའོ། །
རྟག་ཏུ་བཟླས་བརྗོད་བགྱིས་ན་སྐལ་བ་བཟང་པོར་འགྱུར་རོ། །ཅི་སྟེ་སྒྲུབ་པར་འཚལ་ན་དེས་བཟང་ལྡན་གྱི་སྙིང་པོ་ལས་ཆོ་ག་རྒྱས་པར་ཉིས་འགྱུར་དུ་སྦྱར་ཏེ་བསྒྲུབ་པར་བགྱིའོ། །དེ་ནས་གཟའ་ཆེན་པོ་སྨིན་དྲུག་གི་བུས་
བྱང་ཆུབ་སེམས་དཔའ་ལག་ན་རྡོ་རྗེ་ལ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཀྱང་དཀྱིལ་འཁོར་ཆེན་པོ་འདིར་ཡིད་རབ་ཏུ་དགའ་ཞིང་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ 
སརྦ་ཐཱ་ཧེ་ཀུ་མཱ་ར་ཛྭ་ལི་ཏ་མཱུརྟི་ཙ་རུ་ཙི་དྲ་མ་བ་ར་ཧཱུྃ། བདག་གི་སྙིང་པོ་འདི་ནི་ཐམས་ཅད་ཀུན་དུ་སྐྲག་པར་བགྱིད་པ་སྟེ་གང་ལ་ལ་ཞིག་རྟག་ཏུ་དྲན་པར་བགྱིད་ན་དེ་ལ་འཇིགས་པ་ཐམས་ཅད་མི་འབྱུང་ངོ་། །གླགས་
<pb id="94.65a"/>
ཚོལ་བའི་གདོན་ཐམས་ཅད་ཀྱིས་གླགས་མི་ཐོད་དོ། །རྨ་བྱའི་མཇུག་མ་ལ་སྔགས་ཀྱིས་བཏབ་སྟེ་གདོན་གྱིས་བཏབ་པ་ལ་བྱབ་པ་བགྱི་ཞིང་དེའི་བདུག་པ་ཡང་བསྲེགས་ན་སོས་པར་འགྱུར་རོ། །ཅི་སྟེ་བསྒྲུབ་པར་
འཚལ་ན་དེས་ཐོག་མར་བྱིས་པ་ཁྱེའུ་བརྒྱད་བཀུར་སྟི་ཆེར་བགྱིས་ཏེ་འཚལ་མ་སྩལ་ལ་དེ་དག་ཟས་གང་ལ་སྲེད་པ་དེ་སྩོལ་ཏོ། །དེ་ནས་མ་མོའི་ཁྱིམ་དུ་ལག་ན་མདུང་ཐུང་ཐོགས་ལ་གཞོན་ནུའི་གཟུགས་ཅན་གྱིས་སྙིང་པོ་འདི་ལན་
འབུམ་བཟླས་བརྗོད་བགྱིའོ། །ཐ་མར་མ་མོའི་དཀྱིལ་འཁོར་དེ་ཉིད་དུ་མཆོད་པ་ཅི་འབྱོར་པས་མཆོད་པ་བགྱིས་ཏེ་འབབ་ཆུའི་འགྲམ་གཉིས་ཀྱི་འཇིམ་པ་ལས་གཟུགས་བརྙན་བགྱིས་ལ། སྙིང་ཀར་མདུང་ཐུང་བཙུགས་ཏེ་ཇི་སྲིད་ཤིའོ་
ཞེ་འམ་རྒྱབ་ཆག་གོ་ཞེས་སྒྲ་གྲག་གི་བར་དུ་བཟླས་བརྗོད་བགྱིས་ན་གྲུབ་པར་འགྱུར་རོ། །དེ་སླན་ཆད་ཅི་འཚལ་བ་དེ་བགྱིད་དོ། །དེ་ནས་ལྷའི་བུ་སྤྲིན་དཀར་སྤྲིན་གྱི་ལྷའི་བུ་ཐམས་ཅད་དང་ལྷན་ཅིག་ཏུ་བྱང་ཆུབ་སེམས་དཔའ་ལག་ན་
རྡོ་རྗེ་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་འདི་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་
ཐཱ་གུ་ལུ་གུ་ལུ། གརྫ་གརྫ། མ་ཧཱ་སྤུད་བྷ་བ། བ་ར་བིནྡུ་ཏུཏྨ་ལ། ད་ར་ད་ར། པུ་ར་པུ་ར། ཀ་ས་ཀ་ས་སྭཱ་ཧཱ། བདག་ཅག་གི་སྙིང་པོ་འདི་ནི་འགྲོ་བ་ཐམས་ཅད་ལ་སྨན་པར་བགྱིད་པ་སྟེ། འདིས་ནི་བདག་ཅག་རྒྱ་ཆེ་ཞིང་སྟུག་
པའི་སྤྲིན་གྱི་དྲ་བས་ནམ་མཁའི་དཀྱིལ་ཁེབས་པར་བྱིན་གྱིས་བརླབས་ནས་ལོ་ཏོག་ཐམས་ཅད་བསྒྲུབ་པར་བགྱིད་དོ། །ས་ཆེན་པོ་འདི་ཡང་ཆར་པའི་རྒྱུན་ཆེན་པོས་ཚིམ་པར་བགྱིད་དོ། །བཅོམ་ལྡན་འདས་བྱང་ཆུབ་
སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་གང་ལ་ལ་ཞིག་རྟག་ཏུ་དྲན་པར་བགྱིད་ན་དེ་ལ་ཆུས་འཕོངས་པའི་འཇིགས་པ་མི་འབྱུང་ངོ་། །ལུས་ལ་ནད་ཐམས་ཅད་མི་འབྱུང་ངོ་། །དེའི་བསམ་
<pb id="94.65b"/>
པ་ཐམས་ཅད་ཀྱང་ཡོངས་སུ་རྫོགས་པར་མཆིའོ། །ཅི་སྟེ་བསྒྲུབ་པར་འཚལ་ན་དེས་བྱམས་པ་དང་ལྡན་པས་ཟླ་བ་དྲུག་ཏུ་ཟླ་བ་ཤར་བ་ནས་བརྩམས་ཏེ་ཟླ་བ་ཤར་བའི་བར་དུ་བཟླས་བརྗོད་བགྱིའོ། །ཟླ་བ་དྲུག་ཚང་ནས་ཅི་
འབྱོར་པས་མཆོད་པ་བགྱིས་ཏེ་རྒྱ་མཚོ་ཆེན་པོ་བཞི་ལས་ཆུ་བླངས་ལ། བུམ་པ་ཞབས་ནག་པོ་མེད་པ་བཀང་སྟེ་སྤོས་དང་མེ་ཏོག་དང་བདུག་པས་མཆོད་ལ། ནམ་ཆུ་ལས་དབུ་བ་འབྱུང་ཞིང་གྱེན་དུ་འཐོར་བ་དང་
སྒྲ་འབུག་འབུག་པོ་འམ་འབྲུག་གི་སྒྲ་གྲག་གི་བར་དུ་བཟླས་བརྗོད་བགྱིས་ན། ལྷའི་བུ་ཆར་སྤྲིན་གང་ཡང་རུང་བ་ཞིག་མཆིས་ནས་ཆུ་བར་སྣང་ལ་འཐོར་རོ། །དེ་ནས་གྲུབ་པར་འགྱུར་ཏེ་འདོད་པ་བཞིན་དགོས་པ་ཐམས་ཅད་
བགྱིད་དོ། །དེ་ནས་གློག་སྤྲིན་འཇོགས་དང་གློག་གཟི་བརྗིད་དང་གློག་འོད་སྣང་དང་གློག་ཕྲེང་བཟང་ཞེས་བྱ་བ་རྣམས་ཀྱིས། བྱང་ཆུབ་སེམས་དཔའ་ལག་ན་རྡོ་རྗེ་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་འདི་སྐད་ཅེས་
སྨྲས་སོ། །བཅོམ་ལྡན་འདས་གནོད་པ་ཐམས་ཅད་ཞི་བར་བགྱི་བའི་སླད་དུ་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་གི་སྙིང་པོ་འབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་དྷ་
ར་ཡ་དྷ་ར་ཡ། སྤུ་ར་སརྦ་མ་ཧཱ་པྲི་ཏི་ཀ་ར་སྭཱ་ཧཱ། བཅོམ་ལྡན་འདས་གང་ལ་ལ་ཞིག་སྙིང་པོ་འདི་དྲན་པར་བགྱིད་ན་དེ་ལ་བདག་ཅག་གིས་བསྲུང་བར་བགྱི་ཡོངས་སུ་བསྐྱབ་པ་དང་སྦ་བར་བགྱིའོ། །ཅི་སྟེ་སྒྲུབ་
པར་འཚལ་ན་དེས་ཕྱོགས་བཞིར་སྒྲོན་མ་བུས་ཤིང་ཕྱོགས་བཞིར་བདུག་པས་བདུགས་ལ་ཅི་འབྱོར་པའི་མཆོད་པ་བགྱིས་ཏེ། ཕྱོགས་བཞིར་ཁ་དོག་ཅི་ལྟ་བ་བཞིན་དུ་བུམ་པ་བཞི་བཞག་པ་ལ་མཚན་ཐོག་ཐག་བཟླས་
བརྗོད་བགྱིའོ། །དེ་ནས་ཕྱོགས་བཞིར་གློག་འབྱུང་བ་ལ་འཇིགས་པར་མི་བགྱི་པར་ཐམས་ཅད་ལ་མཆོད་ཡོན་སྩལ་ན་འགྲུབ་པར་འགྱུར་ཏེ། རང་གི་གནས་སུ་ཁྲིད་ནས་བསྲུང་བར་བགྱིད་ཡིད་ཀྱིས་བསམས་པ་རྣམས་སྒྲུབ་པར་བགྱིད་དོ། །
<pb id="94.66a"/>
གང་འདོད་པའི་དམ་པ་དེ་སྩོལ་ཏོ། །དེ་ནས་རིའི་རྒྱལ་པོ་རི་རབ་ལ་སོགས་པ་རིའི་རྒྱལ་པོ་ཆེན་པོ་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་འདི་སྐད་ཅེས་སྨྲས་སོ། །བཅོམ་ལྡན་
འདས་བདག་ཅག་ཀྱང་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་པའི་བྱང་ཆུབ་སེམས་དཔའ་རྣམས་ཀྱི་དོན་གྱི་སླད་དུ་དཀྱིལ་འཁོར་ཆེན་པོ་འདིར་རང་གི་སྙིང་པོ་དབུལ་ལོ། །ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཙ་ལ་ཙ་
ལ། མ་ཧཱི་དྷ་ར་རཏྣ་དྷ་ར་སྭཱ་ཧཱ། བཅོམ་ལྡན་འདས་བདག་ཅག་གི་སྙིང་པོ་འདི་གང་ཞིག་རྟག་ཏུ་དྲན་པར་བགྱིད་ན་དེ་དགོན་པར་མཆིས་པའི་ཚེ། བདག་ཅག་གིས་བསྲུང་བ་དང་། བསྐྱབ་པ་དང་སྦ་བར་བགྱིའོ། །བདེ་བའི་ཡོ་བྱད་ཐམས་ཅད་ཀྱང་བགྱིའོ། །
ཅི་སྟེ་སྒྲུབ་པར་འཚལ་ན་དེས་རིའི་རྩེ་མོར་འཛེགས་ལ་སྙིང་པོ་འདི་ལན་འབུམ་བཟླས་བརྗོད་བགྱིའོ། །དེ་ནས་ཅི་འབྱོར་པའི་མཆོད་པ་བགྱིས་ཏེ་འོ་མ་དང་ཞོ་དང་སྦྲང་རྩི་དང་མར་དང་བསྲེས་པའི་སྲེག་བླུགས་ལན་ཁྲི་སྦྱིན་སྲེག་བགྱིའོ། །དེ་ནས་
བདག་ཅག་རིའི་རྒྱལ་པོ་གང་ཡང་རུང་བ་ཞིག་མཆིས་ཏེ་འདི་སྐད་ཅེས་སྨྲའོ། །བུ་ཚུར་ཤེག་ངེད་ཀྱི་གནས་སུ་འདོང་ཅི་འདོད་པ་དེ་སྦྱིན་ནོ་ཞེས་སྨྲའོ། དེས་ཀྱང་ནམ་བདག་དགོས་ཏེ་དྲན་པའི་ཚེ་ཚུར་ཤོག་ཅིག་ཅེས་སྨྲས་ནས་དེ་བཞིན་དུ་གྱུར་
ཅིག །ཐམས་ཅད་བགྱི་ཡིས་ཁྱོད་སུ་ལ་ཡང་མ་སློང་ཅིག་ཅེས་སྨྲའོ། །དེ་ནས་གཤིན་རྗེ་དང་མཚན་མོ་ནག་མོ་དང་བེ་ཅོན་ནག་པོ་ཅན་དང་སྐྱེས་བུ་ནག་པོ་དང་རྣ་ནག་མོ་དང་དཔལ་སྦྱིན་མ་རྣམས་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ལ་
ཕྱག་འཚལ་ནས་འདི་སྐད་ཅེས་སྨྲས་སོ། །བཅོམ་ལྡན་འདས་བདག་ཅག་ཀྱང་དཀྱིལ་འཁོར་ཆེན་པོ་འདིར་རང་རང་གི་སྙིང་པོ་འབུལ་ལོ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཻ་བྷཱ་ས་ཏྭཱ་ཡ་སྭཱ་ཧཱ། བཅོམ་ལྡན་
འདས་བདག་ཅག་གི་སྙིང་པོ་འདི་གང་ལ་ལ་ཞིག་རྟག་ཏུ་དྲན་པར་བགྱིད་ན། བདག་གིས་དེ་བསད་དགུག་གི་སླད་དུ་རང་གི་གཡོག་འཁོར་མི་དགྱེ་བར་བགྱིའོ། །ཅི་སྟེ་བསྒྲུབ་པར་འཚལ་ན་དེས་ཟླ་བ་མར་གྱི་ངོའི་ཞག་བཅུ་བཞི་པ་འམ་
<pb id="94.66b"/>
ཞག་བརྒྱད་ལ་སྨྱུང་བ་བགྱིས་ཏེ་འབྲས་སཱ་ལུ་བཏགས་པའི་ཕྱེ་ལས་གཤིན་རྗེ་སོར་བརྒྱད་དམ་སོར་དྲུག་པ་འཁོར་དང་བཅས་པ་བགྱིས་ལ་མ་ཧེ་དང་བེ་ཅོན་ཡང་ངོས་གཉིས་སུ་བཞག་སྟེ། དེ་ནས་ཅི་འབྱོར་པའི་མཆོད་པ་བགྱིས་ནས་མཚན་
ཐོག་ཐག་བཟླས་བརྗོད་བགྱིས་ན། ནམ་ཕྱེད་དམ་ཉི་མ་ཤར་ཀ་ན་མ་ཧེ་སྒྲ་འབྱིན་ཏམ་བེ་ཅོན་འགུལ་ཏེ་མཆོད་ཡོན་ལ་སོགས་པ་སྩལ་ལ་བྲི་བར་བགྱིའོ། །དེ་ནས་འགྲུབ་པར་འགྱུར་རོ། །འདོད་པའི་ལས་རྣམས་བགྱིད་དོ། །དེ་ནས་མཚན་
མོ་བཟང་མོས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བི་ཀ་ར་ལེ་ར་ཏྲི་མ་ཏེ་སྭཱ་ཧཱ། གང་ལ་ལ་རྟག་ཏུ་དྲན་པར་བགྱིད་ན་དེ་བདག་གིས་བསྲུང་བར་བགྱིའོ། །ཅི་སྟེ་སྒྲུབ་པར་འཚལ་ན་སྔ་མ་བཞིན་ནོ། །
བེ་ཅོན་ནག་པོས་ཀྱང་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཏ་མོ་ད་བྷ་བཱ་ཀ་ལ་པ་ཤ་ག་སྭཱ་ཧཱ། བཅོམ་ལྡན་འདས་གང་ལ་ལ་ཞིག་རྟག་ཏུ་དྲན་པར་བགྱིད་ན་བདག་དེའི་དྲུང་དུ་མི་མཆིའོ། །ཕན་གདགས་
པ་འང་བསྒྲུབ་པར་བགྱིའོ། །ཅི་སྟེ་སྒྲུབ་པར་འཚལ་ན་དེས་སྔ་མ་བཞིན་དུ་བསྒྲུབ་པར་བགྱི་སྟེ། བདག་གིས་དེའི་བསམ་པ་ཐམས་ཅད་ཡོངས་སུ་རྫོགས་པར་བགྱིའོ། །དེ་ནས་སྐྱེས་བུ་ནག་པོས་རང་གི་སྙིང་པོ་སྨྲས་པ། ན་མཿ སརྦ་ཏ་
ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨུཏྟ་མ་བུ་རུ་ཥ་སྭཱ་ཧཱ། བཅོམ་ལྡན་འདས་བདག་གི་སྙིང་པོ་འདི་གང་ལ་ལ་ཞིག་རྟག་ཏུ་དྲན་པར་བགྱིད་ན་བཅོམ་ལྡན་འདས་བདག་དེའི་དྲུང་དུ་མི་མཆི་བར་ཕན་གདགས་པར་བགྱིའོ། །
ཅི་སྟེ་སྒྲུབ་པར་འཚལ་ན་སྔ་མ་བཞིན་དུ་བསྒྲུབ་པར་བགྱིའོ། །ཁྱད་པར་ཅུང་ཟད་ནི་འདི་ལྟ་སྟེ། སྐྲའི་ཞགས་པ་ནི་གཉིས་བཞག་པར་བགྱིའོ། །བསམ་པ་ཐམས་ཅད་ཡོངས་སུ་རྫོགས་པར་འགྱུར་རོ། །དེ་ནས་འཆི་བདག་
གིས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨ་པྲ་ཏི་ཧ་ཏ་ཀེ་དེ་ཀརྨྨ་བ་ཤ་ཨ་བུ་ཀེ་དེ་བེ་བ་ར་དེ་སྭཱ་ཧཱ། བཅོམ་ལྡན་འདས་བདག་གི་སྙིང་པོ་འདི་གང་ལ་ལ་ཞིག་རྟག་ཏུ་དྲན་པར་བགྱིད་
<pb id="94.67a"/>
ན་བདག་དེའི་དྲུང་དུ་མི་མཆི་སྟེ་སྔོན་གྱི་ལས་ནི་མ་གཏོགས་སོ། །ཅི་སྟེ་བསྒྲུབ་པར་འཚལ་ན་དེས་སྔ་མ་བཞིན་དུ་བསྒྲུབ་པར་བགྱི་སྟེ་དྲིལ་བུ་གཞག་གོ །དེ་ནས་དཔལ་བྱེད་ཀྱིས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ 
སརྦ་མུ་ཁེ་བྷྱཿ སརྦ་ཐཱ་བཱ་ཀྲྀ་ཏ་མ་ཧཱ་ཏྲཻ་ཏྱེ་བྷ་ག་བ་ཏི་མུ་ཏི་མུ་ཁི་སྭཱ་ཧཱ། གང་ལ་ལ་ཞིག་རྟག་ཏུ་དྲན་པར་བགྱིད་ན་བདག་དེའི་དྲུང་དུ་མི་མཆི་སྟེ། འཕགས་པ་ལ་སྐུར་པ་འདེབས་པ་དང་དམ་པའི་ཆོས་སྤོང་བ་དང་བླ་མ་ལ་སྨོད་པ་ནི་མ་གཏོགས་སོ། །ཅི་སྟེ་
བསྒྲུབ་པར་འཚལ་ན་དེས་སྔ་མ་བཞིན་དུ་བསྒྲུབ་པར་བགྱིའོ། །འབྲས་ཀྱི་འོ་ཐུག་ལན་ཚྭ་ཅན་གཞག་པར་བགྱི་སྟེ་ཕུན་སུམ་ཚོགས་པ་ཐམས་ཅད་སྩོལ་ཏོ། །དེ་ནས་རྣ་ནག་མས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ 
སརྦ་ཐཱ་ཀཱ་ལ་ཙཀྲ་ནི་སྭཱ་ཧཱ། གང་ལ་ལ་ཞིག་རྟག་ཏུ་དྲན་པར་བགྱིད་ན་བདག་དེའི་དྲུང་དུ་མི་མཆི་སྟེ་ཕ་དང་མ་མི་དགའ་བར་བགྱིས་པ་ནི་མ་གཏོགས་སོ། །ཅི་སྟེ་སྒྲུབ་པར་འཚལ་ན་དེས་སྔ་མ་བཞིན་དུ་བསྒྲུབ་པར་བགྱིའོ། །བྱེ་བྲག་ཏུ་ནི་ཕུབ་མའི་མེ་
དང་བཅས་པའི་མེ་སྣོད་བཞག་པར་བགྱིའོ། །སུ་ཞིག་དེ་ལྟར་བགྱིད་ན་བདག་རྟག་ཏུ་དེའི་སླད་བཞིན་འབྲང་བར་བགྱིའོ། །དེ་ནས་མ་མོ་ཐམས་ཅད་ཀྱིས་བྱང་ཆུབ་སེམས་དཔའ་ལག་ན་རྡོ་རྗེ་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ་འདི་སྐད་ཅེས་སྨྲས་སོ། །
བཅོམ་ལྡན་འདས་མ་མོ་དྲག་མོ་བདག་ཅག་ཀྱང་འཇིག་རྟེན་ལ་ཕན་གདགས་པའི་སླད་དུ། གྲོང་དང་ལྗོངས་ཐམས་ཅད་དུ་གནས་པར་བགྱིའོ། །དཀྱིལ་འཁོར་ཆེན་པོ་འདིར་བདག་ཅག་སོ་སོའི་སྙིང་པོ་འབུལ་བར་བགྱིའོ། །དེ་ནས་ཚངས་པའི་
ཆུང་མས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཨོྃ་བྲཧྨ་པ་ཏི་ནི་སྭཱ་ཧཱ། བཅོམ་ལྡན་འདས་གང་ལ་ལ་ཞིག་སྙིང་པོ་འདི་རྟག་ཏུ་དྲན་པར་བགྱིད་ན་བདག་རྟག་ཏུ་དེའི་སླད་བཞིན་དུ་འབྲང་བར་བགྱིའོ། །
མ་མོ་ཐམས་ཅད་ཀྱང་ཡི་རངས་ནས་རྟག་ཏུ་བསྲུང་བར་བགྱིད་དོ། །ཅི་སྟེ་བསྒྲུབ་པར་འཚལ་ན་དེས་ཨོྃ་ཞེས་བགྱི་བ་སྙིང་ཀར་བསམས་ལ་ལན་འབུམ་བཟླས་བརྗོད་བགྱིའོ། །དེ་ནས་མ་མོའི་དཀྱིལ་འཁོར་བགྱིས་ལ་ཅི་འབྱོར་པས་
<pb id="94.67b"/>
མཆོད་དེ་མཚན་ཐོག་ཐག་ཏུ་སྔགས་བགྲང་ནོར་བུ་དང་རིལ་བ་སྤྱི་བླུགས་ལག་ན་ཐོགས་ལ་ཨོྃ་ཞེས་བགྱི་བའི་སྒྲ་གྲག་གི་བར་དུ་བཟླས་བརྗོད་བགྱིའོ། །དེ་ནས་གྲུབ་པར་འགྱུར་ཏེ་གང་འཚལ་བའི་ལས་དེ་བགྱིད་དོ། །གང་འཚལ་བ་དེ་སྩོལ་
ཏོ། །དེ་ནས་དྲག་པོའི་ཆུང་མས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཧྲཱིཿཕཊ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་བདག་གི་སྙིང་པོ་འདི་རྒྱུན་དུ་དྲན་པར་བགྱིད་ན་བདག་རྟག་ཏུ་དེའི་སླད་བཞིན་
དུ་འབྲང་ཞིང་བསྒོ་བ་བཞིན་བགྱིའོ། །གང་བསམས་པ་དེ་སྩོལ་ཏོ། །ཅི་སྟེ་བསྒྲུབ་པར་འཚལ་ན་སློང་མོའི་ཟས་བཟའ་ཞིང་དུར་ཁྲོད་ན་མཚན་གཅིག་མཆིས་པར་ལྷ་ཆེན་པོའི་གློ་གཡས་པར་ལན་ཉིས་འབུམ་བཟླས་བརྗོད་བགྱིའོ། །
ཐ་མར་ཅི་འབྱོར་པས་མཆོད་དེ་ད་ཏུ་ཀེ་ར་ཀའི་མེ་ཏོག་ཞོ་དང་སྦྲང་རྩི་དང་མར་ལ་སྨྱུགས་པ་བཞི་ཁྲི་དུར་ཁྲོད་ཀྱི་མེར་སྦྱིན་སྲེག་བགྱིའོ། །ནམ་ཕྱེད་ན་ཁྱུ་མཆོག་གི་སྒྲ་འམ་ཨོྃ་ཞེས་བགྱི་བའི་སྒྲ་གྲག་པར་འགྱུར་ཏེ་དེ་ནས་མ་མོ་ཐམས་ཅད་གྲུབ་པར་
གྱུར་ཏོ། །དེ་ནས་ཁྱབ་འཇུག་གི་ཆུང་མས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ནཱ་ར་ཡ་ནི་ཛ་ག་དརྠི་ཧ་རི། བ་ལ་བ་དི་ཛ་ཡེ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་སྙིང་པོ་འདི་རྟག་ཏུ་དྲན་
པར་བགྱིད་ན་བསྲུང་བ་དང་སྦ་བ་དང་བསྐྱབ་པའི་སླད་དུ་བདག་རྟག་ཏུ་དེའི་སླད་བཞིན་དུ་འབྲང་བར་བགྱིའོ། །ཅི་སྟེ་སྙིང་པོ་འདི་སྒྲུབ་པར་འཚལ་ན་དེས་བསོད་ནམས་འབབ་པར་ལན་ལྔ་ཁྲི་བཟླས་བརྗོད་བགྱིའོ། །ཐ་མར་སྟོན་ཟླ་ཐ་
ཆུངས་ཚེས་བཅུ་གཉིས་ལ་ཅི་འབྱོར་པས་མཆོད་དེ། མན་དཱ་ར་བའི་མེ་ཏོག་མར་ལ་སྨྱུགས་པ་ལ་ལན་ཁྲི་སྦྱིན་སྲེག་བགྱིས་ན་འགྲུབ་པར་འགྱུར་ཏེ་གང་འཚལ་བ་དེ་སྩོལ་ཏོ། །མ་མོ་ཐམས་ཅད་ཀྱི་དམ་ཚིག་འཚལ་བར་འགྱུར་རོ། །
དེ་ནས་གཞོན་ནུའི་ཆུང་མས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་ཀུ་མཱ་རི་མ་ཡཱུ་ར། ཙི་དྲི་ཀེ་ཏ་ག་དྲེ་ཤག་དི་དྷཱ་རི་ཎི་བིཏྩི་སྭཱ་ཧཱ། ཕུ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་
<pb id="94.68a"/>
སྙིང་པོ་འདི་དྲན་པར་བགྱིད་ན་བདག་དེའི་སླད་བཞིན་འབྲང་ཞིང་དགོས་པ་ཐམས་ཅད་བགྱིའོ། །ཅི་སྟེ་སྙིང་པོ་འདི་སྒྲུབ་པར་འཚལ་ན་དེས་ཁ་ལྷོ་ཕྱོགས་སུ་བལྟས་ཏེ་ལག་པ་གཡོན་པར་མདུང་ཐུང་ཐོགས་
ཤིང་ལན་བཞི་འབུམ་བཟླས་བརྗོད་བགྱིའོ། །དེ་ནས་དེ་བཞིན་དུ་ཅི་འབྱོར་པས་མཆོད་ལ་འབྲུའི་ལ་ཐུ་རྒྱ་ཤུག་ཙམ་གྱིས་མཚན་ཐོག་ཐག་སྦྱིན་སྲེག་བགྱིའོ། །ནམ་ཕྱེད་དམ་ནང་པར་གཞོན་ནུ་མ་མཆིས་ནས་མདུན་དུ་འགྲེང་
སྟེ་དེ་ལ་མཆོད་ཡོན་སྩོལ་ཏོ། །དེ་ཕྱིན་ཅད་གྲུབ་པར་འགྱུར་ཏེ་གང་འཚལ་བ་དེ་བགྱིད་དོ། །དེ་ནས་ཙ་མུཎྜས་རང་གི་སྙིང་པོ་སྨྲས་པ། ན་མཿ སརྦ་ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་རུ་ཏི་ར་བེ་ཏཱ་ཌི། ཨ་ཀརྵ་ཎི་མ་ཧཱ་ཀྲྀཏྟེ་ཙྪིནྡ་
ཙྪིནྡ། བྷིནྡ་བྷིནྡ་ཙ་མུཎྜི་བིཏྩ་སྭཱ་ཧཱ། བཅོམ་ལྡན་འདས་གང་ལ་ལ་ཞིག་བདག་གི་སྙིང་པོ་འདི་དྲན་པར་བགྱིད་ན། བདག་རྟག་ཏུ་དེའི་སླད་བཞིན་འབྲང་ཞིང་ཡིད་ལ་བསམས་པའི་དགོས་པ་ཐམས་ཅད་བགྱིའོ། །ཅི་སྟེ་སྙིང་པོ་འདི་
བསྒྲུབ་པར་འཚལ་ན་དེས་གོས་སྔོན་པོ་བགོས་ཏེ་ལག་ན་མི་ཐོད་ཐོགས་ཏེ། ཟླ་བ་གཅིག་ཟས་སུ་ཤ་བཟའ་ཞིང་དུར་ཁྲོད་དམ་མ་མོའི་དཀྱིལ་འཁོར་དུ་བཟླས་བརྗོད་བགྱིའོ། །ཐ་མར་དེ་ཉིད་དུ་ཅི་འབྱོར་པས་མཆོད་དེ་མི་ཤའི་སྲེག་བླུགས་
ཡུངས་ཀར་གྱི་མར་ལ་སྨྱུགས་པ་ལན་ཁྲི་སྦྱིན་སྲེག་བགྱིའོ། །དེ་ནས་ཧ་ཧ་ཞེས་བགྱི་བའི་སྒྲ་འབྱིན་ཏེ་ལྕེ་ཉུག་ཉུག་བགྱིད་ལ་ལག་ན་མི་ཐོད་ཐོགས་ཤིང་མཆི་བར་འགྱུར་ཏེ་མི་ཐོད་ཁྲག་གིས་གང་བའི་མཆོད་ཡོན་སྩོལ་ཏོ། །
དེ་ནས་ལེགས་སོ་ཞེས་མཆི་སྟེ་བསྒྲུབ་པ་པོ་ལ་བསྐོར་བ་བགྱིས་ནས་མི་སྣང་བར་འགྱུར་རོ། །དེ་སླན་ཅད་རྟག་ཏུ་སླད་བཞིན་འབྲང་ཞིང་ཅི་འདོད་པ་དེ་བགྱིད་དོ། །དེ་ནས་ཕག་གི་ཆུང་མས་རང་གི་སྙིང་པོ་སྨྲས་པ། ན་མཿ སརྦ་
ཏ་ཐཱ་ག་ཏེ་བྷྱཿ སརྦ་མུ་ཁེ་བྷྱཿ སརྦ་ཐཱ་བཛྲ་གོ་ཎི་ནི་བིད་བཛྲོ་ཏི་ར་བི་ར་ལི་ཧཱུྃ་ཀ་རི་སྭཱ་ཧཱ། བཅོམ་ལྡན་འདས་གང་ལ་ལ་ཞིག་སྙིང་པོ་འདི་དྲན་པར་བགྱིད་ན་བདག་རྟག་ཏུ་དེའི་སླད་བཞིན་འབྲང་ཞིང་དགོས་པ་ཐམས་ཅད་