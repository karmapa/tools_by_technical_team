<pb id="107.115a"/>
བྱང་ཆུབ་སེམས་དཔའ་ཉན་ཐོས་ཀྱི་དགེ་འདུན་དང་བཅས་པ་རྣམས་ལ་ཕྱག་འཚལ་ལོ། །འཇིག་རྟེན་ན་དགྲ་བཅོམ་པ་རྣམས་ལ་ཕྱག་འཚལ་ལོ། །རྒྱུན་དུ་ཞུགས་པ་རྣམས་ལ་ཕྱག་འཚལ་ལོ། །ལན་ཅིག་ཕྱིར་འོང་བ་རྣམས་ལ་
ཕྱག་འཚལ་ལོ། །ཕྱིར་མི་འོང་བ་རྣམས་ལ་ཕྱག་འཚལ་ལོ། །འཇིག་རྟེན་ན་ཡང་དག་པར་སོང་བ་རྣམས་ལ་ཕྱག་འཚལ་ལོ། །ཡང་དག་པར་ཞུགས་པ་རྣམས་ལ་ཕྱག་འཚལ་ལོ། །ལྷའི་དྲང་སྲོང་རྣམས་ལ་ཕྱག་འཚལ་ལོ། །རིག་སྔགས་འཆང་གྲུབ་པའི་དྲང་
སྲོང་རྣམས་ལ་ཕྱག་འཚལ་ལོ། །རིག་སྔགས་འཆང་གྲུབ་པའི་དྲང་སྲོང་དམོད་པའི་མཚོན་ཆ་ཅན་དམོད་པས་ཕན་འདོགས་ནུས་པ་རྣམས་ལ་ཕྱག་འཚལ་ལོ། །ལྷ་ཚངས་པ་ལ་ཕྱག་འཚལ་ལོ། །དབང་པོ་ལ་ཕྱག་འཚལ་ལོ། །བཅོམ་ལྡན་འདས་ལེགས་ལྡན་
དྲག་པོ་དཀའ་ཐུབ་ཟློག་མའི་བདག་པོ་དང་ལྷན་ཅིག་པ་ལ་ཕྱག་འཚལ་ལོ། །ཆུ་ལྷ་ལ་ཕྱག་འཚལ་ལོ། །བཅོམ་ལྡན་འདས་ལེགས་ལྡན་སྲེད་མེད་ཀྱི་བུ་ཕྱག་རྒྱ་ཆེན་པོ་ལྔས་ཕྱག་བྱས་པ་ལ་ཕྱག་འཚལ་ལོ། །བཅོམ་ལྡན་འདས་ལེགས་ལྡན་དགའ་བྱེད་དབང་
ཕྱུག་ནག་པོ་ཆེན་པོ་གྲོང་ཁྱེར་སུམ་བརྩེགས་འཇིག་པར་བྱེད་པ་ཁ་ཆེའི་དུར་ཁྲོད་ཆེན་པོ་ན་གནས་པར་མོས་པ་མ་མོའི་ཚོགས་ཀྱིས་ཕྱག་བྱས་པ་དང་ལྷན་ཅིག་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པའི་གདུང་ལ་ཕྱག་འཚལ་ལོ། །བཅོམ་
ལྡན་འདས་པད་མའི་གདུང་ལ་ཕྱག་འཚལ་ལོ། །བཅོམ་ལྡན་འདས་རྡོ་རྗེའི་གདུང་ལ་ཕྱག་འཚལ་ལོ། །བཅོམ་ལྡན་འདས་ནོར་བུའི་གདུང་ལ་ཕྱག་འཚལ་ལོ། །བཅོམ་ལྡན་འདས་རྒྱལ་པོའི་གདུང་ལ་ཕྱག་འཚལ་ལོ། །བཅོམ་ལྡན་འདས་ལས་ཀྱི་གདུང་ལ་
ཕྱག་འཚལ་ལོ། །བཅོམ་ལྡན་འདས་རིན་པོ་ཆེའི་གདུང་ལ་ཕྱག་འཚལ་ལོ། །བཅོམ་ལྡན་འདས་གཞོན་ནུའི་གདུང་ལ་ཕྱག་འཚལ་ལོ། །བཅོམ་ལྡན་འདས་གླང་པོའི་གདུང་ལ་ཕྱག་འཚལ་ལོ། །བཅོམ་ལྡན་འདས་གཏི་མུག་གི་གདུང་ལ་ཕྱག་འཚལ་ལོ། །
བཅོམ་ལྡན་འདས་ཆགས་པའི་གདུང་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔའ་བརྟན་པའི་སྡེ་མཚོན་ཆའི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་
<pb id="107.115b"/>
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མི་བསྐྱོད་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྡོ་རྗེ་འཛིན་པ་རྒྱ་མཚོ་འཇོམས་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻ་དཱུརྱའི་འོད་ཀྱི་རྒྱལ་པོ་ལ་ཕྱག་
འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དོན་ཡོད་གྲུབ་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ས་ལའི་དབང་པོའི་རྒྱལ་
པོ་མེ་ཏོག་ཤིན་དུ་རྒྱས་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པད་མ་མཆོག་གི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམ་པར་གཟིགས་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཙུག་ཏོར་ཅན་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཐམས་ཅད་སྐྱོབ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལོག་པར་དད་སེལ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གསེར་ཐུབ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འོད་སྲུང་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་ཟླ་བ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་
<pb id="107.116a"/>
བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་ཏོག་གི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་དུ་བཟང་པོ་ལ་ཕྱག་འཚལ་ལོ། །བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པད་མ་རྒྱས་པ་དང་ཨུད་པ་ལའི་དྲིའི་
ཏོག་གི་རྒྱལ་པོ་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ནས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བ་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་མ་ཕྱིར་ཟློག་པའི་རིག་སྔགས་ཀྱི་རྒྱལ་མོ་འདི་རབ་ཏུ་བརྗོད་
པར་བྱའོ། །འཐབ་པ་དང་འཐབ་མོ་དང་རྩོད་པ་དང་འགྱེད་པ་ཐམས་ཅད་རབ་ཏུ་འཇོམས་པར་བྱེད་པ། འབྱུང་པོ་དང་གདོན་ཐམས་ཅད་ཟློག་པར་བྱེད་པ། ཕ་རོལ་གྱི་རིག་སྔགས་ཐམས་ཅད་གཅོད་པར་བྱེད་པ། དུས་མ་ཡིན་པར་འཆི་བ་ལས་ཡོངས་སུ་སྐྱོབ་པ། སེམས་
ཅན་བཅིངས་པ་ཐམས་ཅད་ཐར་བར་བྱེད་པ། སྡང་བ་དང་རྨི་ལམ་ངན་པ་ཐམས་ཅད་འཇོམས་པར་བྱེད་པ། གནོད་སྦྱིན་དང་སྲིན་པོའི་གདོན་ཐམས་ཅད་རྣམ་པར་བརླག་པར་བྱེད་པ། གདོན་སྟོང་ཕྲག་བརྒྱད་བཅུ་རྩ་བཞི་པོ་རྣམས་རྣམ་པར་འཇོམས་པར་བྱེད་པ། 
རྒྱུ་སྐར་ཉི་ཤུ་རྩ་བརྒྱད་རབ་ཏུ་སྒྲུབ་པར་བྱེད་པ། དགྲ་ཐམས་ཅད་ཟློག་པར་བྱེད་པ། གཟའ་ཆེན་པོ་བརྒྱད་རྣམ་པར་རླག་པར་བྱེད་པ། སྡང་བ་དང་དྲག་པོ་དང་རྨི་ལམ་ངན་པ་རྣམས་རྣམ་པར་འཇོམས་པར་བྱེད་པ། དུག་དང་མཚོན་དང་མེ་དང་ཆུ་ལས་སྐྱོབ་པར་བྱེད་པ། 
ངན་འགྲོའི་འཇིགས་པ་ཐམས་ཅད་ལས་སྒྲོལ་བ། དུས་མ་ཡིན་པར་འཆི་བ་བརྒྱད་ཀྱི་བར་དུ་ཡོངས་སུ་སྐྱོབ་པར་བྱེད་པ་སྟེ། གཞན་གྱིས་མི་ཐུབ་དྲག་ཤུལ་ཆེ། །སྟོབས་ཆེན་གཟི་བརྗིད་ཆེན་མོ་སྟེ། །གཏུམ་པོ་ཆེན་མོ་དཀར་མོ་ཆེ། །གསལ་བ་ཆེན་
མོ་སྟོབས་ཆེན་མོ། །འབར་བ་ཆེན་མོ་ཕྲེང་བ་ཆེ། །གོས་དཀར་མོ་ནི་ཆེན་མོ་སྟེ། །འཕགས་མ་སྒྲོལ་མ་ཁྲོ་གཉེར་ཅན། །རྡོ་རྗེ་ཕྲེང་བ་རྣམ་བསྒྱིངས་མ། །པད་མའི་སྣང་བ་རྡོ་རྗེའི་མཚན། །གཞན་གྱིས་མི་ཐུབ་ཕྲེང་བ་ཅན། །རྡོ་རྗེ་ཁར་བསྣམས་འཇོམས་པ་
<pb id="107.116b"/>
མོ། །ཞི་བའི་ལྷ་རྣམས་ཀྱིས་མཆོད་པ། །གཟུགས་ཞི་དཀར་མོ་ཆེན་མོ་སྟེ། །འབར་བ་དང་ནི་གོས་དཀར་མོ། །འཕགས་མ་སྒྲོལ་མ་སྟོབས་ཆེན་མོ། །མཆི་མེད་རྡོ་རྗེ་ལུ་གུ་རྒྱུད། །རྡོ་རྗེ་གཞོན་ནུ་རིགས་འཛིན་མ། །ལག་ན་རྡོ་རྗེའི་རྡོ་རྗེ་དང་། །རིག་སྔགས་གསེར་གྱི་ཕྲེང་
བ་ཅན། །ལེ་བརྒན་རྩི་དང་རིན་ཆེན་མ། །རྣམ་པར་སྣང་མཛད་རིགས་ཀྱི་འོད། །དེ་བཞིན་གཤེགས་རིགས་གཙུག་ཏོར་མ། །རྣམ་པར་བསྒྱིངས་མའི་ཕྲེང་བ་དང་། །རྡོ་རྗེ་གསེར་འོད་ལྟ་བུའི་སྤྱན། །རྡོ་རྗེ་སྒྲོས་དང་དཀར་མོ་དང་། །པད་མའི་སྤྱན་དཔལ་སངས་
རྒྱས་སྤྱན། །དེ་བཞིན་རྡོ་རྗེ་ཟླ་བའི་འོད། །དེ་བཞིན་རྡོ་རྗེ་འཛིན་མ་དང་། །རྡོ་རྗེ་ཕྲེང་བ་སྒྱུ་འཕྲུལ་ཆེའི། །ལྷ་མོ་དང་ནི་གསེར་འོད་ཅན། །སྤྱན་མཛེས་མ་དང་དཀར་མོ་དང་། །པད་མ་ཡི་ནི་སྤྱན་ཅན་དང་། །རྣམ་དུལ་ཞི་བའི་སེམས་དང་ནི། །ཟླ་འོད་བདག་གི་ཡོན་ཏན་
ཤེས། །ཕྱག་རྒྱའི་ཚོགས་དེ་དག་དང་། མ་མོའི་ཚོགས་དང་བཅས་པ་ཐམས་ཅད་ཀྱིས་བདག་འཁོར་དང་བཅས་པ་དང་སེམས་ཅན་ཐམས་ཅད་ལ་བསྲུང་བ་མཛད་དུ་གསོལ། ཨོྃ་རི་ཥི་ག་ཎ་པྲ་སསྟ་སརྦ་ཏ་ཐཱ་ག་ཏོོཥྞཱི་ཥ་སི་ཏཱ་ཏ་པ་ཏྲེ་ཧཱུྃ་དྲཱུྃ་ཥྚྃ། ཛམྦྷ་ནི་ཧཱུྃ་དྲཱུྃ་ཥྚྃ། 
སྟམྦྷ་ནི་ཧཱུྃ་དྲཱུྃཥྚོྃ། མོ་ཧ་ན་ཀ་རཱི་ཧཱུྃ་དྲཱུྃ་ཥྚོྃ། པ་ར་བིདྱཱ་སམ་བྷ་ཀྵ་ཎ་ཀ་རཱི་ཧཱུྃ་དྲཱུྃཥྚོྃ། སརྦ་དུཥྚ་སྟམྦྷ་ན་ཀ་རཱི་ཧཱུྃ་དྲཱུྃ་ཥྚོྃ། སརྦ་བ་ར་བིདྱཱ་ནྪེ་ད་ན་ཀ་རཱི་ཧཱུྃ་དྲཱུྃ་ཥྚོྃ། སརྦ་དུཥྚ་ནཱྃ་སྟམྦྷ་ན་ཀ་རཱི་ཧཱུྃ་དྲཱུྃ་ཥྚོྃ། སརྦ་ཡཀྵ་རཀྵ་ས་གྲ་ཧཱ་ཎཱྃ་བི་དྷྭྃ་ས་ན་ཀ་རཱི་ཧཱུྃ་དྲཱུཾ་ཧྲཱིཿཥྚོྃ། ཙཊྚྭ་
བཱིངས་ཏཱི་ནཱཾ་གྲ་ཧ་ས་ཧ་སྲ་ཎཱྃ་བི་དྷྭན་སན་ཀ་རཱི་ཧཱུྃ་དྲཱུྃ་ཧྲཱིཿཤཱྃ།ཨཥྚ་བིངས་ཏི་ནཱྃན་ཀྵ་ཏྲཱ་ཎཱམྤྲ་སཱ་ད་ན་ཀ་རཱི་ཧཱུྃ་དྲཱུྃ་ཧྲཱིཿཥྚོྃ། ཨཥྚཱ་ནྃ་མ་ཧཱ་གྲ་ཧཱ་ཎཱམྦི་དྷྭྃ་སན་ཀ་རཱི་ཧཱུྃ་དྲཱུྃ་ཧྲཱིཿཥྚོྃ། རཀྵ་རཀྵ་མཱྃ་སརྦ་ས་ཏྭཱྃ་ཤྩ། བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་གཙུག་ཏོར་ནས་བྱུང་བ་གདུགས་དཀར་མོ་ཅན་རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ་ཕྱག་སྟོང་མངའ་བ་ཆེན་མོ། དབུ་སྟོང་མངའ་བ་ཆེན་མོ། སྤྱན་བྱེ་བ་བརྒྱ་ཕྲག་སྟོང་མངའ་བ་ཆེན་མོ། མི་ཕྱེད་འབར་བའི་མཚན་རྟགས་ཅན། རྡོ་རྗེ་ལྟོ་བ་
ཡངས་པ་ཆེན་མོ་ཅན། ས་གསུམ་གྱི་དཀྱིལ་འཁོར་ལ་མངའ་མཛད་མ་ལ་ཕྱག་འཚལ་ལོ། །ཨོྃ་སྭ་སྟིརྦྷ་བནྟུ་མ་མ་ས་པ་རི་བཱ་ར་སྱ་སརྦ་ས་ཏྭཱྃཤྩ་སྭཱ་ཧཱ། རྒྱལ་པོ་ཡིས་འཇིགས་པ་དང་ཆོམ་རྐུན་གྱིས་འཇིགས་པ་དང་། མེ་ཡིས་འཇིགས་པ་དང་། ཆུ་
<pb id="107.117a"/>
ཡིས་འཇིགས་པ་དང་། དུག་གིས་འཇིགས་པ་དང་། མཚོན་གྱིས་འཇིགས་པ་དང་། དགྲ་ཡིས་འཇིགས་པ་དང་། ཕ་རོལ་གྱི་འཁྲུལ་འཁོར་གྱིས་འཇིགས་པ་དང་། མུ་གེ་ཡིས་འཇིགས་པ་དང་། དགྲ་བོ་ཡིས་འཇིགས་པ་དང་། ཐོག་
གིས་འཇིགས་པ་དང་། དུས་མ་ཡིན་པར་འཆི་བ་ཡིས་འཇིགས་པ་དང་། ས་གཡོ་བས་འཇིགས་པ་དང་། སྐར་མདའ་ལྟུང་བའི་འཇིགས་པ་དང་། རྒྱལ་པོའི་ཆད་པས་འཇིགས་པ་དང་། གཅན་ཟན་གཏུམ་པོས་འཇིགས་པ་དང་། ཀླུ་ཡིས་འཇིགས་པ་དང་། 
གློག་གིས་འཇིགས་པ་དང་། བྱེ་མ་ཚ་མོའི་འཇིགས་པ་དང་། ནམ་མཁའ་ལྡིང་གིས་འཇིགས་པ་དང་། ཡམས་ཀྱི་ནད་དང་། གནོད་པ་དང་། འགོ་བའི་ནད་དང་། འཁྲུག་པ་ཐམས་ཅད་ཀྱིས་འཇིགས་པ་དང་། གདོན་གྱིས་འཇིགས་པ་དང་། ལྷའི་གདོན་དང་། 
ཀླུའི་གདོན་དང་། གནོད་སྦྱིན་གྱི་གདོན་དང་། སྲིན་པོའི་གདོན་དང་། དྲི་ཟའི་གདོན་དང་། ལྷ་མ་ཡིན་གྱི་གདོན་དང་། ནམ་མཁའ་ལྡིང་གི་གདོན་དང་། རླུང་ལྷའི་གདོན་དང་། མི་འམ་ཅིའི་གདོན་དང་། ལྟོ་འཕྱེ་ཆེན་པོའི་གདོན་དང་། མིའི་གདོན་དང་། མི་མ་ཡིན་
པའི་གདོན་དང་། འབྱུང་པོའི་གདོན་དང་། ཡི་དགས་ཀྱི་གདོན་དང་། ཤ་ཟའི་གདོན་དང་། གྲུལ་བུམ་གྱི་གདོན་དང་། སྲུལ་པོའི་གདོན་དང་། ལུས་སྲུལ་པོའི་གདོན་དང་། སྐེམ་བྱེད་ཀྱི་གདོན་དང་། སྨྱོ་བྱེད་ཀྱི་གདོན་དང་། གྲིབ་གནོན་གྱི་གདོན་དང་། རྗེད་བྱེད་ཀྱི་
གདོན་དང་། གནོན་པོའི་གདོན་དང་། མཁའ་འགྲོ་མའི་གདོན་དང་། ལུས་ཆགས་མའི་གདོན་དང་། ནམ་གྲུའི་གདོན་དང་། ཚེར་མ་འདོན་པའི་གདོན་དང་། རེ་ལྡེ་འདོན་པའི་གདོན་དང་། བྱའི་གདོན་དང་། མ་མོ་དགའ་བར་བྱེད་པའི་གདོན་དང་། ཀུན་དུ་
འཕྲེང་བར་བྱེད་པའི་གདོན་དང་། འཕྱང་བའི་གདོན་དང་། མཁའ་འགྲོ་མའི་གདོན་དང་། ལུས་མཁའ་འགྲོ་མའི་གདོན་དང་། ཀ་ཊང་ཀ་ཊའི་ཚོགས་ཅན་གྱི་གདོན་དང་། གདོན་ཐམས་ཅད་དང་། མདངས་འཕྲོག་པ་དང་། མངལ་ཟ་བ་དང་། ཁྲག་འཐུང་
དང་། ཞག་ཟ་བ་དང་། ཤ་ཟ་བ་དང་། ཚིལ་ཟ་བ་དང་། རྐང་ཟ་བ་དང་། བཙས་པ་ཟ་བ་དང་། སྲོག་འཕྲོག་པ་དང་། གཏོར་མ་ཟ་བ་དང་། ཕྲེང་བ་ཟ་བ་དང་། དྲི་ཟ་བ་དང་། མེ་ཏོག་ཟ་བ་དང་། བདུག་པ་ཟ་བ་དང་། འབྲས་བུ་ཟ་བ་དང་། ལོ་ཏོག་ཟ་བ་
<pb id="107.117b"/>
དང་། བསྲེག་བྱ་ཟ་བ་དང་། རྣག་འཐུང་བ་དང་། བཤང་བ་ཟ་བ་དང་། གཅིན་འཐུང་བ་དང་། མཆིལ་མ་ཟ་བ་དང་། སྣབས་ཟ་བ་དང་། ངར་སྣབས་ཟ་བ་དང་། སྐྱུགས་པ་ཟ་བ་དང་། ནོམ་བུ་ཟ་བ་དང་། མི་གཙང་བ་ཟ་བ་དང་། སྟོར་ཁུང་ནས་འབབ་པ་འཐུང་བ་
དང་། ནོར་འཕྲོག་པ་དང་། སེམས་འཕྲོག་པ་རྣམས་དང་། དེ་དག་ཐམས་ཅད་དང་གདོན་ཐམས་ཅད་ཀྱིས་བྱས་པའི་རིག་སྔགས་ཐམས་ཅད་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ཀུན་དུ་རྒྱུས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་
གདབ་པོ། །མཁའ་འགྲོ་དང་མཁའ་འགྲོ་མས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ཚངས་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །བརྒྱ་བྱིན་གྱིས་བྱས་པའི་རིག་སྔགས་རལ་གྲིས་
གཅད་དོ། །རྡོ་རྗེ་ཕུར་བུས་གདབ་པོ། །སྲེད་མེད་ཀྱི་བུས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ཕྱུགས་བདག་ཆེན་པོ་དང་དྲག་པོས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ནག་པོ་
ཆེན་པོས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །མ་མོའི་ཚོགས་ཀྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །མིའི་ཐོད་པ་ཅན་གྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་
ཕུར་བུས་གདབ་པོ། །རི་ཁྲོད་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །གཡུང་པོས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །སྐར་མདའ་གདོང་གིས་བྱས་པའི་རིག་སྔགས་རལ་
གྲིས་གཅད་དོ། །རྡོ་རྗེ་ཕུར་བུས་གདབ་པོ། །རྡོ་རྗེ་གཞོན་ནུ་མས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །གཤིན་རྗེ་གཤེད་ཀྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །གཤིན་
རྗེའི་ཕོ་ཉས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ཀླུ་མ་རུངས་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །མེའི་ལས་ཀྱིས་བྱས་པའི་རིག་སྔགས་རལ་གྲིས་གཅད་དོ། །
<pb id="107.118a"/>
རྡོ་རྗེ་ཕུར་བུས་གདབ་པོ། །ལོག་འདྲེན་གྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །གཞོན་ནུས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །རྒྱལ་པོ་ཆེན་པོ་བཞིས་བྱས་
པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །སྲིང་མོ་བཞིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ནམ་མཁའ་ལྡིང་ཡང་དག་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །
རྒྱལ་བར་བྱེད་པ་དང་སྦྲང་རྩིར་བྱེད་པ་དང་གྲུབ་པར་བྱེད་པ་དང་དོན་ཀུན་སྒྲུབ་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །བྷྲིང་གི་རི་ཏི་དང་། དགའ་བྱེད་དབང་ཕྱུག་དང་སྨིན་དྲུག་གི་བུ་དང་ཟླ་བ་དང་ཉི་མ་དང་ཚོགས་ཀྱི་བདག་པོ་དང་ལྷན་ཅིག་པས་བྱས་
པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །དགེ་སྦྱོང་གཅེར་བུས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །དགྲ་བཅོམ་པས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །སྤྱན་རས་
གཟིགས་དབང་ཕྱུག་གིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །འདོད་ཆགས་དང་བྲལ་བས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །གསང་བ་པའི་བདག་པོ་ལག་ན་རྡོ་རྗེས་བྱས་པའི་རིག་སྔགས་རལ་
གྲིས་གཅད་དོ། །རྡོ་རྗེ་ཕུར་བུས་གདབ་པོ། །གང་དང་གང་དུ་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །གང་གིས་བྱེད་དུ་བཅུག་པ་དེས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །དགེ་སྦྱོང་མགོ་རེག་གིས་
བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་པོ། །ཕོ་ཉ་དང་ཕོ་ཉ་མོ་དང་བྲན་ཕོ་དང་བྲན་མོས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །དྲང་སྲོང་གི་མཆོག་ཐམས་ཅད་ཀྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་
ཕུར་བུས་གདབ་བོ། །ལྷའི་ཚོགས་ཐམས་ཅད་ཀྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །མི་ཕན་པར་འདོད་པ་ཐམས་ཅད་ཀྱིས་བྱས་པའི་རིག་སྔགས་རལ་གྲིས་གཅད་དོ། །རྡོ་རྗེ་ཕུར་བུས་གདབ་བོ། །ཨོྃ་བཅོམ་ལྡན་
<pb id="107.118b"/>
འདས་མ་བདག་འཁོར་དང་བཅས་པ་དང་། སེམས་ཅན་ཐམས་ཅད་ཀྱི་འཇིགས་པ་ཐམས་ཅད་དང་། གནོད་པ་དང་། ནད་འགོ་བ་དང་། འཁྲུག་པ་ཐམས་ཅད་དང་། སྡང་བ་དང་རབ་ཏུ་སྡང་བ་ཐམས་ཅད་དང་། ཕྱིར་རྒོལ་བ་འམ། མི་མཛའ་བ་འམ། མི་ཕན་པར་འདོད་པ་
ཐམས་ཅད་ལས་བསྲུང་དུ་གསོལ་བསྲུང་དུ་གསོལ། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་པོ་ཅན་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་ཕྱག་བྱས་པ་མེ་དང་ཉི་མ་ལྟར་འོད་གསལ་ཞིང་དཀར་བ་རྒྱས་པ་མངའ་བ་
ཁྱོད་ལ་ཕྱག་འཚལ་ལོ། །ༀ་ཛྭ་ལ་ཛྭ་ལ། དྷ་ཀ་དྷ་ཀ །ཁཱ་ད་ཁཱ་ད། ད་ར་ད་ར། བི་ད་ར་བི་ད་ར། ཙྪིནྡ་ཙྪིནྡ། བྷིནྡ་བྷིནྡ། ཧཱུྃ་ཧཱུྃ་ཕཊ་ཕཊ་སྭཱ་ཧཱ། སརྦ་དུཥྚཱ་ན་ཧཱུྃ་དྲཱུྃ། སརྦ་དུ་རླྃ་ཧི་ཏེ་བྷྱཿཕཊ། སརྦ་དུ་རླི་ཁི་ཏེ་བྷྱཿཕཊ། སརྦ་དུརྩྪ་ཡེ་བྷྱཿཕཊ། སརྦ་དིགྦྷྱཿཕཊ། 
སརྦ་དུརྦྷུ་ཀྟེ་བྷྱཿཕཊ། སརྦ་དུ་རྩྪི་དྷི་ཏེ་བྷྱཿཕཊ། སརྦ་ཨ་བདྷུ་ཏེ་བྷྱཿཕཊ། སརྦ་དུསྐྲི་ཏེ་བྷྱཿཕཊ། སརྦ་དུཿཔྲེཀྵི་ཏེ་བྷྱཿཕཊ། སརྦ་ཛྭ་རེ་བྷྱཿཕཊ། སརྦྸ་པསྨ་རེ་བྷྱཿཕཊ། སརྦོསྟཱ་ར་ཀེ་བྷྱཿཕཊ། སརྦ་ཌཱ་ཀི་ནཱི་བྷྱཿཕཊ། སརྦ་རེ་བ་ཏི་བྷྱཿཕཊ། སརྦ་ཀ་ཏ་བཱ་སི་
ནི་བྷྱཿཕཊ། སརྦ་ཡཱ་མེ་ཡེ་བྷྱཿཕཊ། སརྦ་ས་ཀུ་ནི་ཀེ་བྷྱཿཕཊ། སརྦ་མཱ་ཏྲི་ནནྡི་ཀེ་བྷྱཿཕཊ། སརྦ་ག་རེ་བྷྱཿཕཊ། སརྦ་བི་སེ་བྷྱཿཕཊ། སརྦ་ཡོ་གེྒ་བྷྱཿཕཊ། སརྦ་ཨ་ལམྦ་ཀེ་བྷྱཿཕཊ། སརྦ་བྷ་ཡེ་བྷྱཿཕཊ། སརྦོ་པ་དྲ་བེ་བྷྱཿཕཊ། སརྦ་ཏཱི་རྠི་སརྦོ་པ
སརྒོ་པཱ་ཡཱ་སེ་བྷྱཿཕཊ། སརྦ་ཨུ་ཏྲཱ་སེ་བྷྱཿཕཊ། སརྦ་པཱ་ཏ་ཀེ་བྷྱཿཕཊ། སརྦ་བྷྱཿདྷི་བྷྱ་ཕཊ། སརྦ་ཤྲ་མ་ཎེ་བྷྱཿཕཊ། སརྦ་གྲ་ཧེ་བྷྱཿཕཊ། སརྦ་ཏཱིརྠི་ཀེ་བྷྱཿཕཊ། སརྦ་པྲ་ཏྱརྠི་ཀེ་བྷྱཿཕཊ། སརྦ་པཱ་ཏ་ཀེ་བྷྱཿཕཊ། སརྦོདྨཱ་དེ་བྷྱཿཕཊ། སརྦ་ཙྪ་ཡེ་བྷྱཿཕཊ། 
སརྦ་བིདྱཱ་དྷ་རེ་བྷྱཿཕཊ། ཛ་ཡ་ཀ་ར་མ་དྷུ་ཀ་ར་སིད་དྷི་ཀ་ར་སརྦ་ཨརྠ་སཱ་དྷ་ཀེ་བྷྱཿཕཊ། སརྦ་བིདྱཱ་ཙརྻེ་བྷྱཿཕཊ། སརྦ་བིདྱཱ་རཱ་ཛེ་བྷྱཿཕཊ། སརྦ་སཱ་དྷ་ཀེ་བྷྱོོ་བིདྱཱ་ཙརྻེ་བྷྱཿཕཊ། སརྦ་ཙ་ཏུ་རྦྷྱོཿབྷ་གི་ནཱི་བྷྱཿཕཊ། བཛྲ་ཀཽ་མཱ་རཱི་ཡེ་བིདྱཱ་ར་ཛྙཱི་ཡེ་བྷྱཿཕཊ། སརྦ་
བིགྷྣ་བི་ནཱ་ཡ་ཀ་ནཱྃ་ཕཊ། པ་ར་དཱ་ཡ་ཕཊ། བ་ར་བི་དྲཱ་པ་ན་ཀ་རཱ་ཡ་ཕཊ། སརྦ་ཨ་སུ་རེ་བྷྱཿཕཊ། སརྦ་ག་རུ་ཌེ་བྷྱཿཕཊ། སརྦ་མ་ཧོ་ར་གེ་བྷྱཿཕཊ། སརྦ་མ་ནུ་ཥྱཱ་མ་ནུ་ཥྱཱ་བྷྱཿཕཊ། སརྦ་མཱ་རུ་ཏེ་བྷྱཿཕཊ། སརྦ་པི་སཱ་ཙེ་བྷྱཿཕཊ། སརྦ་ཀུམྦྷཱཎྜེ་བྷྱཿཕཊ།
<pb id="107.119a"/>
བཛྲི་སྲཱིང་ཀ་ལཱ་ཡ་མཏྟ་པྲ་ཏྱངྒི་ར་བྷྱཿཕཊ། སརྦོ་པ་སརྒེ་བྷྱཿཕཊ། མ་ཧཱ་པྲ་ཏྱངྒི་རེ་བྷྱཿཕཊ། ཙྪིནྡ་ཙྪིནྡ་ཕཊ། བྷིནྡ་བྷིནྡ་ཕཊ། ཧཱུྃ་ཧཱུྃ་ཕཊ་སྭཱ་ཧཱ། ཧེ་ཧེ་ཕཊ། ཧོ་ཧོ་ཕཊ། ཨ་མོ་གྷཱ་ཡ་ཕཊ། ཨ་པྲ་ཏི་ཧ་ཏཱ་ཡ་ཕཊ། པ་ར་པྲ་དཱ་ཡ་
ཕཊ། ཨ་སུ་ར་བྲི་དྲཱ་པ་ཎ་ཀ་རཱ་ཡ་ཕཊ། སརྦ་དེ་བེ་བྷྱཿཕཊ། སརྦ་ནཱ་གེ་བྷྱཿཕཊ། སརྦ་ཡཀྵེ་བྷྱཿཕཊ། སརྦ་རཱཀྵེ་སེ་བྷྱཿཕཊ། སརྦ་གནྡྷ་རྦྷ་བྷྱཿཕཊ། སརྦ་ཀིནྣ་རེ་བྷྱཿཕཊ། སརྦ་པྲེ་ཏེ་བྷྱཿཕཊ། སརྦ་བྷཱུ་ཏེ་བྷྱཿཕཊ། སརྦ་ཀུམྦྷཎྜེ་བྷྱཿཕཊ། སརྦ་པཱུ་ཏ་
ནེ་བྷྱཿཕཊ། སརྦ་སྐནྡྷེ་བྷྱཿཕཊ། བཛྲ་སཱྃ་ཀ་ལཱ་ཡ་མ་ཧཱ་པྲ་ཏྱང་གིར་རཱ་ཛ་ཡ་ཕཊ། ཀཱ་ལཱ་ཡ་ཕཊ། མ་ཧཱ་ཀཱ་ལཱ་ཡ་ཕཊ། མཱ་ཏྲཱི་གེ་ཎཱ་ཡ་ཕཊ། བེཥྞ་བཱི་ཡེ་ཕཊ། མ་ཧཱ་མཱ་ཏྲི་ག་ནཱ་མ་སྐྲི་ཏཱ་ཡེ་ཕཊ། མ་ཧེ་ཤྭ་རི་ཡེ་ཕཊ། བྲཧྨཱ་ཎི་
ཡེ་ཕཊ། ཨཱགྷ་ཡེ་ཕཊ། མ་ཧཱ་ཀཱ་ལི་ཡེ་ཕཊ། ཀ་ལ་དཎ་ཌི་ཡེ་ཕཊ། ཨིན་དྲཱི་ཡེ་ཕཊ། རོ་དྲཱི་ཡེ་ཕཊ། ཙ་མུཎ་ཌཱི་ཡེ་ཕཊ། བཱ་རཱ་ཧཱི་ཡེ་ཕཊ། མ་ཧཱ་བཱ་རཱ་ཧཱི་ཡེ་ཕཊ། རཱ་ཏྲཱི་ཡེ་ཕཊ། ཀ་ལ་རཱ་ཏྲཱི་ཡེ་ཕཊ། ཡ་མ་དཎ་ཏྲཱི་ཡེ་ཕཊ། ཀཱ་པཱ་ལཱི་ཡེ་ཕཊ། 
མ་ཧཱ་ཀཱ་པཱ་ལཱི་ཡེ་ཕཊ། ཀཽ་མཱ་རཱི་ཡེ་ཕཊ། ཡ་མཱི་ཡེ་ཕཊ། བཱ་ཡ་བེ་ཕཊ། ཀཱུ་བེ་རཱི་ཡེ་ཕཊ། ནི་རི་ཏཱི་ཡེ་ཕཊ། བཱ་རུ་ཎཱི་ཡེ་ཕཊ། མཱ་རུ་ཏཱི་ཡེ་ཕཊ། མ་ཧཱ་མཱ་རུ་ཏཱི་ཡེ་ཕཊ། སོ་མེ་ཡེ་ཕཊ། ཨེ་སཱ་ནཱི་ཡེ་ཕཊ། ཡོཀྐ་སཱི་ཡེ་ཕཊ། ཨ་ཐརྦ་ཎཱི་ཡེ་
ཕཊ། ས་པཱ་རཱི་ཡེ་ཕཊ། ཀྲཱི་སྣ་ས་པ་རཱི་ཡེ་ཕཊ། ཡ་མ་དྷུ་ཏི་ཡེ་ཕཊ། ནི་སི་ཏི་བཱ་ཙ་རེ་བྷྱཿཕཊ། ཏྲི་སནྻཱ་བ་རེ་བྷྱཿཕཊ། དྷ་ར་ཎཱི་ཡེ་ཕཊ། ཨ་དྷེ་མུཀྟི་ཀསྨཱི་ར་མ་ཧཱ་སྨ་སཱན་ནཱི་བ་སི་ནི་ཡེ་ཕཊ། ཨེ་ཏེ་བྷྱཿ། སརྦ་བྷ་ཡེ་བྷྱཿ་སརྦ་དོཥ་བྷྱཿ་ཕཊ། 
ཨོྃ་ཥྚོ་བནྦྷ་བནྡྷ་སརྦ་དུཥྚཱ་ནཱ་རཀྵ་རཀྵ་མཱྃ་སརྦ་སཏྭཱྃ་ཤྩ་སྭཱ་ཧཱ། གང་སུ་དག་བདག་འཁོར་དང་བཅས་པ་དང་། སེམས་ཅན་ཐམས་ཅད་ལ་སྡང་བ་སྡང་བའི་སེམས་དང་ལྡན་པ་རྣམས་དང་། དྲག་ཤུལ་དྲག་ཤུལ་གྱི་སེམས་དང་ལྡན་པ་རྣམས་
དང་། སྡིག་པ་སྡིག་པའི་སེམས་དང་ལྡན་པ་རྣམས་དང་། འཁྲུག་པ་འཁྲུག་པའི་སེམས་དང་ལྡན་པ་རྣམས་དང་། མི་མཛའ་བ་མི་མཛའ་བའི་སེམས་དང་ལྡན་པ་དེ་རྣམས་ལས་བདག་འཁོར་དང་བཅས་པ་དང་། སེམས་ཅན་ཐམས་ཅད་ལ་
<pb id="107.119b"/>
བསྲུང་བ་མཛད་དུ་གསོལ། ལོ་བརྒྱ་འཚོ་བར་གྱུར་ཅིག །སྟོན་བརྒྱ་མཐོང་བར་ཤོག་ཤིག །གང་སུ་དག་གནོད་སྦྱིན་གྱི་གདོན་རྣམས་དང་། མདངས་འཕྲོག་པ་རྣམས་དང་། མངལ་ཟ་བ་རྣམས་དང་། ཁྲག་འཐུང་བ་རྣམས་དང་། ཞག་ཟ་བ་རྣམས་དང་། 
ཤ་ཟ་བ་རྣམས་དང་། ཚིལ་ཟ་བ་རྣམས་དང་། རྐང་ཟ་བ་རྣམས་དང་། བཙས་པ་ཟ་བ་རྣམས་དང་། སྲོག་འཕྲོག་པ་རྣམས་དང་། གཏོར་མ་ཟ་བ་རྣམས་དང་། ཕྲེང་བ་ཟ་བ་རྣམས་དང་། དྲི་ཟ་བ་རྣམས་དང་། མེ་ཏོག་ཟ་བ་རྣམས་དང་། བདུག་པ་ཟ་བ་རྣམས་
དང་། འབྲས་བུ་ཟ་བ་རྣམས་དང་། ལོ་ཏོག་ཟ་བ་རྣམས་དང་། བསྲེག་བྱ་ཟ་བ་རྣམས་དང་། ནོར་འཕྲོག་པ་རྣམས་དང་། སེམས་འཕྲོག་པ་རྣམས་དང་། རྣག་ཟ་བ་རྣམས་དང་། བཤང་བ་ཟ་བ་རྣམས་དང་། གཅིན་འཐུང་བ་རྣམས་དང་། མཆིལ་མ་འཐུང་བ་
རྣམས་དང་། སྣབས་ཟ་བ་རྣམས་དང་། ངར་སྣབས་ཟ་བ་རྣམས་དང་། སྐྱུགས་པ་ཟ་བ་རྣམས་དང་། ནོམ་བུ་ཟ་བ་རྣམས་དང་། མི་གཙང་བ་ཟ་བ་རྣམས་དང་། གཏོར་ཁུང་ནས་འབབ་པ་འཐུང་བ་རྣམས་དང་། སྡིག་པའི་སེམས་དང་ལྡན་པ་རྣམས་དང་། སྡང་བའི་
སེམས་དང་ལྡན་པ་རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་། ལྷའི་གདོན་རྣམས་དང་། ཀླུའི་གདོན་རྣམས་དང་། གནོད་སྦྱིན་གྱི་གདོན་རྣམས་དང་། སྲིན་པོའི་གདོན་རྣམས་དང་། དྲི་ཟའི་གདོན་རྣམས་དང་། ལྷ་མ་ཡིན་གྱི་གདོན་རྣམས་དང་། 
ནམ་མཁའ་ལྡིང་གི་གདོན་རྣམས་དང་། མི་འམ་ཅིའི་གདོན་རྣམས་དང་། ལྟོ་འཕྱེ་ཆེན་པོའི་གདོན་རྣམས་དང་། མིའི་གདོན་རྣམས་དང་། མི་མ་ཡིན་པའི་གདོན་རྣམས་དང་། རླུང་ལྷའི་གདོན་རྣམས་དང་། ཡི་དགས་ཀྱི་གདོན་རྣམས་དང་། ཤ་ཟའི་གདོན་རྣམས་
དང་། འབྱུང་པོའི་གདོན་རྣམས་དང་། གྲུལ་བུམ་གྱི་གདོན་རྣམས་དང་། སྲུལ་པོའི་གདོན་རྣམས་དང་། ལུས་སྲུལ་པོའི་གདོན་རྣམས་དང་། སྐེམ་བྱེད་ཀྱི་གདོན་རྣམས་དང་། སྨྱོ་བྱེད་ཀྱི་གདོན་རྣམས་དང་། གྲིབ་གནོན་གྱི་གདོན་རྣམས་དང་། རྗེད་བྱེད་ཀྱི་གདོན་རྣམས་
དང་། གནོན་པོའི་གདོན་རྣམས་དང་། མཁའ་འགྲོ་མའི་གདོན་རྣམས་དང་། ནམ་གྲུའི་གདོན་རྣམས་དང་། ཀུན་དུ་བྲེ་བའི་གདོན་རྣམས་དང་། ཚེར་མ་འདོན་པའི་གདོན་རྣམས་དང་། བྱའི་གདོན་རྣམས་དང་། མ་མོ་དགའ་བར་བྱེད་པའི་གདོན་རྣམས་དང་།
<pb id="107.120a"/>
བུམ་པ་ལྟ་བུའི་གདོན་རྣམས་དང་། འཕྱང་བའི་གདོན་རྣམས་དང་། ལུས་མཁའ་འགྲོ་མའི་གདོན་རྣམས་དང་། ཀ་ཊང་ཀ་ཊའི་ཚོགས་ཅན་གྱི་གདོན་རྣམས་དང་གདོན་ཐམས་ཅད་བསལ་དུ་གསོལ། རིམས་ཉིན་གཅིག་པ་རྣམས་དང་། 
ཉིན་གཉིས་པ་རྣམས་དང་། ཉིན་གསུམ་པ་རྣམས་དང་། ཉིན་བཞི་པ་རྣམས་དང་། ཉིན་བདུན་པ་རྣམས་དང་། ཟླ་བ་ཕྱེད་པ་རྣམས་དང་། ཟླ་བ་གཅིག་པ་རྣམས་དང་། ཉིན་མོ་པ་རྣམས་དང་། ཉི་མ་ཕྱེད་པ་རྣམས་དང་། ཡུད་ཙམ་པ་རྣམས་དང་། རྟག་པའི་རིམས་
རྣམས་དང་། རིམས་ལྡང་དུབ་པ་རྣམས་དང་། འབྱུང་པོའི་རིམས་རྣམས་དང་། ཡི་དགས་ཀྱི་རིམས་རྣམས་དང་། ཤ་ཟའི་རིམས་རྣམས་དང་། མིའི་རིམས་རྣམས་དང་། མི་མ་ཡིན་པའི་རིམས་རྣམས་དང་། རྒྱུན་མི་འཆད་པའི་རིམས་རྣམས་དང་། རླུང་ལས་གྱུར་
པ་རྣམས་དང་། མཁྲིས་པ་ལས་གྱུར་པ་རྣམས་དང་། བད་ཀན་ལས་གྱུར་པ་རྣམས་དང་། འདུས་པ་ལས་གྱུར་པ་རྣམས་དང་། རིམས་ཐམས་ཅད་དང་། ཀླད་པ་ན་བ་བདག་དང་སེམས་ཅན་ཐམས་ཅད་ལ་བསལ་དུ་གསོལ། བདག་དང་སེམས་ཅན་ཐམས་
ཅད་ཀྱི་གཞོགས་ཕྱེད་ན་བ་དང་། ཡི་ག་འཆུས་པ་དང་། མིག་ནད་དང་། སྣ་ནད་དང་། ཁ་ནད་དང་། མགུལ་ནད་དང་། སྙིང་ནད་དང་། ལྐོག་མའི་ལྷ་གོར་ན་བ་དང་། རྣ་བ་ན་བ་དང་། སོ་ན་བ་དང་། བྲང་ན་བ་དང་། སྙིང་ན་བ་དང་། གནད་ན་བ་དང་། རྩིབ་ལོགས་ན་བ་
དང་། རྒྱབ་ན་བ་དང་། ལྟོ་ན་བ་དང་། རྐེད་པ་ན་བ་དང་། མདོམས་ན་བ་དང་། གཞང་ན་བ་དང་། སྐྱེ་གནས་ན་བ་དང་། རབ་ཏུ་སྐྱེ་གནས་ན་བ་དང་། བརླ་ན་བ་དང་། བྱིན་པ་ན་བ་དང་། ལག་པ་ན་བ་དང་། རྐང་པ་ན་བ་དང་། ཡན་ལག་ན་བ་དང་། ཉིང་ལག་ན་བ་
བསལ་དུ་གསོལ། །བདག་དང་སེམས་ཅན་ཐམས་ཅད་ལ་འབྱུང་པོ་དང་། ཡི་དགས་དང་། རོ་ལངས་དང་། མཁའ་འགྲོ་མ་དང་། རིམས་དང་། ཤུ་བ་དང་། མིག་སེར་དང་། གཡའ་བ་དང་། འབྲུམ་བུ་ཕྲ་མོ་དང་། མཛེ་དང་། ཕོལ་མིག་དང་། བས་བལྡགས་
དང་། མཆིན་ནད་དང་། མཚན་བར་རྡོལ་བ་དང་། གཡན་པ་དང་། གཞང་འབྲུམ་དང་། མེ་དབལ་དང་། ལྷོག་པ་དང་། སྐེམ་པ་དང་། དབུགས་མི་བདེ་བ་དང་། སྐྲག་པ་དང་། ལུད་པ་དང་། བརྒྱལ་བ་དང་། དབྱིག་དུག་དང་། དུག་སྦྱར་མ་དང་།
<pb id="107.120b"/>
དུག་དང་། བྱད་དང་། མེ་དང་། དམུ་ཆུ་དང་། མི་ངས་དང་། འཐབ་མོ་དང་། འཁོན་དང་གནོད་པ་དང་། དུས་མ་ཡིན་པར་འཆི་བ་དང་། སྦྲང་བུ་ཏྲྱྃ བུ་ཀ་དང་། ཏྲཻ་ལཱ་ཌ་ཀ་དང་། སྡིག་པ་དང་། སྦྲུལ་དང་། སྲེ་མོ་དང་། སེང་གེ་དང་། སྟག་དང་། དོམ་དང་། དྲེད་དང་། གནག་དང་། ཆུ་སྲིན་
དང་། སྤྱང་ཀི་དང་། ཆོམ་པོ་དང་། དེ་དག་ལ་སོགས་པ་སྲོག་འཕྲོག་པར་བྱེད་པ་གཞན་ཐམས་ཅད་ཀྱང་བསལ་དུ་གསོལ། གདུགས་དཀར་པོ་ཅན་རྡོ་རྗེ་གཙུག་ཏོར་ཕྱིར་ཟློག་པ་ཆེན་མོའི་རིག་སྔགས་ཀྱི་མཐུས་དཔག་ཚད་བཅུ་གཉིས་ཀྱི་ནང་ཚུན་ཆད་དམ། དཔག་ཚད་
ལྔ་བརྒྱའི་ནང་ཚུན་ཆད་དུ་རིག་སྔགས་བཅིང་བར་བགྱིའོ། །གཟི་བརྗིད་བཅིང་བར་བགྱིའོ། །རིག་སྔགས་ཐམས་ཅད་བཅིང་བར་བགྱིའོ། །གཞན་གྱི་རིག་སྔགས་བཅིང་བར་བགྱིའོ། །མཚམས་གཅད་པར་བགྱིའོ། །ས་བཅིང་བར་བགྱིའོ། །ཕྱོགས་བཅུ་བཅིང་བར་བགྱིའོ། །
ནམ་མཁའ་བཅིང་བར་བགྱིའོ། །གཞན་གྱི་སྡེ་རབ་ཏུ་རེངས་པར་བགྱིའོ། །ཏདྱ་ཐཱ། ཨོྃ་ཨ་ན་ལེ་ཨ་ན་ལེ། ཨ་ཙ་ལེ་ཨ་ཙ་ལེ། ཁ་ཁ་མེ་ཁ་ཁ་མེ། བི་ཥ་དེ་བི་ཥ་དེ། བཱི་རེ་བཱི་ར། བེ་ར་བེ་ར། སཽ་མེ་སཽ་མེ། ཤཱནྟེ་ཤཱནྟེ། དཱནྟེ་དཱནྟེ། བཛྲ་དྷ་ར་བན་དྷ་
བན་དྷ་ནི་བཛྲ་པཱ་ཎི་ཕཊ། ༀ་ཧཱུྃ་ཥྚོྃ་སྭཱ་ཧཱ། ༀ་བཛྲ་པཱ་ཎི་བན་དྷ་བན་དྷ་བཛྲ་པཱ་སེ་ན་སརྦ་དུཥྚ་བིགྷྣ་བི་ནཱ་ཡ་ཀཱ་ན་ཧཱུྃ་ཧཱུྃ་ཕཊ་ཕཊ། ཧཱུྃ་དྲཱུྃ་བན་དྷ་ཕཊ། རཀྵ་རཀྵ་མཱྃ་སརྦ་སཏྭཱྃ་ཤྩ་སྭཱ་ཧཱ། གང་གིས་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་
ནས་བྱུང་བ་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་མ་ཕྱིར་ཟློག་པའི་རིག་སྔགས་ཀྱི་རྒྱལ་མོ་ཆེན་མོ་འདི་གྲོ་ག་འམ། རས་སམ། ཤིང་ཤུན་ལ་བྲིས་ཏེ། ལུས་སམ། མགུལ་དུ་ཐོགས་པ་བྱས་ནས་བཅང་བར་བྱ། བཀླག་པར་བྱ་སྟེ། དེ་
དག་ལ་ཇི་སྲིད་འཚོའི་བར་དུ་དུག་གིས་མི་ཚུགས། མཚོན་གྱིས་མི་ཚུགས། རིམས་ཀྱིས་མི་ཚུགས། ནད་ཀྱིས་མི་ཚུགས། ཚད་པས་མི་ཚུགས། མེ་དང་ཆུས་མི་ཚུགས། བསྒྱུར་བའི་ལས་ཐམས་ཅད་ཀྱིས་མི་ཚུགས། དབྱིག་དུག་གིས་མི་ཚུགས། 
དུག་སྦྱར་མས་མི་ཚུགས། བྱད་ཀྱིས་མི་ཚུགས། དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། །གདོན་ཐམས་ཅད་དང་། བགེགས་དང་ལོག་འདྲེན་ཐམས་ཅད་ཀྱི་ཡིད་དུ་འོང་ཞིང་དགའ་བར་འགྱུར་རོ། །བསྐལ་པ་བྱེ་བ་སྟོང་ཕྲག་བརྒྱད་
<pb id="107.121a"/>
བཅུ་རྩ་བཞིར་སྐྱེ་བ་དང་སྐྱེ་བར་ཚེ་རབས་དྲན་པར་འགྱུར་རོ། །རྡོ་རྗེའི་རིགས་བྱེ་བ་ཁྲག་ཁྲིག་འབུམ་ཕྲག་བརྒྱད་བཅུ་རྩ་བཞིའི་རིག་སྔགས་ཀྱི་ལྷས་ཀྱང་རྟག་ཏུ་རྒྱུན་མི་འཆད་པར་མཉམ་པར་བཞག་ནས་དེ་ལ་རྟག་པར་བསྲུང་བ་
དང་བསྐྱབ་པ་དང་། སྦེད་པར་བྱེད་དོ། །རྡོ་རྗེ་ཕོ་ཉ་མོ་མངག་གཞུག་བརྒྱད་བཅུ་རྩ་བཞིས་ཀྱང་རྟག་པར་ཡོངས་སུ་སྐྱོང་བར་བྱེད་དེ་དེ་རྣམས་ཀྱི་ཡིད་དུ་འོང་བ་དང་དགའ་བར་འགྱུར་རོ། །ནམ་དུ་ཡང་གནོད་སྦྱིན་ཉིད་དང་། སྲིན་པོ་ཉིད་དང་། འབྱུང་པོ་ཉིད་དང་། ཡི་
དགས་ཉིད་དང་། ཤ་ཟ་ཉིད་དང་། སྲུལ་པོ་ཉིད་དང་། ལུས་སྲུལ་པོ་ཉིད་དང་། མི་དབུལ་པོར་མི་འགྱུར་རོ། །སངས་རྒྱས་བཅོམ་ལྡན་འདས་གྲངས་མེད་དཔག་ཏུ་མེད་པ་གང་གཱའི་ཀླུང་གི་བྱེ་མ་སྙེད་ཀྱི་བསོད་ནམས་ཀྱི་ཕུང་པོ་དང་ལྡན་པར་འགྱུར་རོ། །དེ་
བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བ་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་མ་ཕྱིར་ཟློག་པའི་རིག་སྔགས་ཀྱི་རྒྱལ་མོ་ཆེན་མོ་འདི་འཆང་ན། ཚངས་པར་མི་སྤྱོད་པ་ཡང་ཚངས་པར་སྤྱོད་པར་འགྱུར་རོ། །ཐུབ་པར་མ་
བྱས་པ་ཡང་ཐུབ་པར་བྱས་པར་འགྱུར་རོ། །མི་གཙང་བ་ཡང་གཙང་བར་བྱས་པར་འགྱུར་རོ། །བསྙེན་གནས་བྱས་པ་ཅན་མ་ཡིན་པ་ཡང་བསྙེན་གནས་བྱས་པ་ཅན་དུ་འགྱུར་རོ། །གང་དག་མཚམས་མེད་པ་ལྔ་བྱས་པ་དེ་ཡང་སྡིག་པ་མ་ལུས་
པར་འབྱང་བར་འགྱུར་རོ། །སྔོན་གྱི་ལས་ཀྱི་སྒྲིབ་པ་ཡང་མ་ལུས་པར་ཟད་པར་འགྱུར་རོ། །བུད་མེད་གང་ལ་ལས་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བའི་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་མ་ཕྱིར་ཟློག་
པ་ཆེན་མོའི་རིག་སྔགས་ཀྱི་རྒྱལ་མོ་ཆེན་མོ་འདི་འཆང་ན་བུ་འདོད་པ་དེས་ཀྱང་བུ་སྙེད་དེ། ཚེ་དང་བསོད་ནམས་དང་སྟོབས་དང་། རབ་ཏུ་ལྡན་ནོ། །འདི་ནས་ཤི་འཕོས་ནས་ཀྱང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་སྟེ། འདོད་ཆགས་དང་། ཞེ་སྡང་
དང་། གཏི་མུག་དང་། ང་རྒྱལ་དང་། རྒྱགས་པ་ཐམས་ཅད་དང་བྲལ་བར་འགྱུར་རོ། །གང་ལ་ལ་ཞིག་གིས་མི་ངས་དང་། བ་ལང་གི་ནད་དང་། ཕྱུགས་ནད་དང་། ཡམས་ཀྱི་ནད་དང་། གནོད་པ་དང་། འགོ་བའི་ནད་དང་། འཁྲུག་པ་ཐམས་ཅད་དང་།
<pb id="107.121b"/>
ཕ་རོལ་གྱི་དམག་ཚོགས་འོང་བ་ལ་བཅོམ་ལྡན་འདས་ཡང་དག་པར་རྫོགས་པའི་སངས་རྒྱས་མི་ཕམ་པ། དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བ་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་མ་ཕྱིར་ཟློག་པ་ཆེན་མོ་འདི་
རྒྱལ་མཚན་གྱི་རྩེ་མོ་ལ་བཏགས་ཏེ་རིམ་གྲོ་ཆེར་མཆོད་པ་ཆེན་པོ་བྱས་ནས་གྲོང་ཁྱེར་ཐམས་ཅད་ཀྱི་སྒོ་འམ་གཙུག་ལག་ཁང་ངམ། གྲོང་ངམ། གྲོང་ཁྱེར་རམ། ལྗོངས་སམ། གྲོང་རྡལ་ལམ། དུར་ཁྲོད་དམ། རི་འམ། དགོན་པའི་གནས་སུ་གཟུགས་སོ། །གཞན་
གྱིས་མི་ཐུབ་མ་ཕྱིར་ཟློག་པ་ཆེན་མོ་རིག་སྔགས་ཀྱི་རྒྱལ་མོ་འདི་རིམ་གྲོ་ཆེར་བྱས་ཏེ། བཙུགས་པ་ཙམ་གྱིས་གཡུལ་ཞི་བར་བྱས་པར་འགྱུར་རོ། །ཡམས་ཀྱི་ནད་དང་། གནོད་པ་དང་། འགོ་བའི་ནད་དང་། འཁྲུག་པ་ཐམས་ཅད་དང་། ཕ་རོལ་གྱི་
དམག་ཚོགས་རྣམས་རབ་ཏུ་ཞི་བར་འགྱུར་རོ། །ཀླུའི་རྒྱལ་པོ་མཐའ་ཡས་དང་། ཀླུའི་རྒྱལ་པོ་དུང་སྐྱོང་དང་། ཀླུའི་རྒྱལ་པོ་ནག་པོ་ཆེན་པོ་དང་། ཀླུའི་རྒྱལ་པོ་དགའ་བོ་དང་། ཉེ་དགའ་བོ་དང་། དེ་དག་དང་གཞན་ཡང་ཀླུའི་རྒྱལ་པོ་ཐམས་ཅད་ཀྱིས་
ཀྱང་དུས་དུས་སུ་ཆར་འབེབས་སོ། །དུས་དུས་སུ་གློག་འབྱིན་ཏོ། །དུས་དུས་སུ་འབྲུག་སྒྲོགས་སོ། །ནད་དང་གནོད་པ་ཐམས་ཅད་ཉེ་བར་ཞི་བར་འགྱུར་རོ། །ཨོྂ་ཧཱུྃཥྚོྃ་བན་དྷ་བན་དྷ་སརྦ་དུཥྚཱ་ན་རཀྵ་མ་མ་ས་པ་རི་བཱ་ར་སྱ་སརྦ་སཏྭཱྃ་ཤྩ་
སྭཱ་ཧཱ། ཨོྃ་ཧཱུྃཥྚོྃ་བན་དྷ་བན་དྷ་སརྦ་དུཥྚ་ན་རཀྵ་རཀྵ་མ་མ་ས་པ་རི་བཱ་ར་སྱ་སཏྭཱྃ་ཤྩ་བཛྲ་པཱ་ཎི་ཧཱུྃ་ཕཊ་སྭཱ་ཧཱ། ཨོྃ་སརྦ་ཏ་ཐཱ་ག་ཏོཥྞཱི་ཥ་ཨ་ན་བ་ལོ་ཀི་ཏེ་མཱུརྡྷ་ནིཏྟེ་ཛོ་ར་ཤི། ཨོཾ་ཛ་ལ་ཛ་ལ། ཁཱ་ད་ཁཱ་ད། དྷ་ཀ་དྷ་ཀ །དྷ་ར་དྷ་ར། བི་ད་ར་
བི་ད་ར། ཙྪིན་ད་ཙྪིན་ད། བྷིན་ད་བྷིན་ད་ཧཱུྃ་ཧཱུྃ་ཕཊ་ཕཊ་རཀྵ་རཀྵ་མ་མ་ས་པ་རི་བཱ་ར་སྱ་སརྦ་སཏྭཱྃ་ཤྩ་སྭཱ་ཧཱ། ཨོཾ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུྃ་ཕཊ་སྭཱ་ཧཱ། ཧཱུྃ་རཀྵ་རཀྵ་མ་མ་ས་པ་རི་བཱ་ར་སྱ་སརྦ་ས་ཏྭཱྃཤྩ་ཧཱུྃ་ཕཊ་སྭཱ་ཧཱ། ཏདྱ་
ཐཱ། ཨོྃ་ཨ་ན་ལེ་ཨ་ན་ལེ། ཨ་ཙ་ལེ་ཨ་ཙ་ལེ། ཁ་ས་མེ་ཁ་ས་མེ། བཱི་རེ་བཱི་རེ། བཻ་ར་བཻ་ར། སཽ་མེ་སཽ་མེ་སརྦ་བུད་དྷ་ཨ་དྷིཥྛཱ་ན་ཨ་དྷིཥྛི་ཏེ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་སརྦ་དུཥྚ་ཙིཏྟྭ་ན་ཧཱུྃ་ཕཊ་སྭཱ་ཧཱ། སངས་རྒྱས་ཀྱི་རྣལ་འབྱོར་
<pb id="107.122a"/>
གྱིས་ཤིག་པ་ཐམས་ཅད་ལ་ལན་གསུམ་བཟླས་པར་བྱའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་། ལྷ་དང་། མི་དང་། ལྷ་མ་ཡིན་དང་། ནམ་མཁའ་ལྡིང་དང་། མི
འམ་ཅི་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །འཕགས་མ་དེ་བཞིན་གཤེགས་པ་ཐམས་ཅད་ཀྱི་གཙུག་ཏོར་ནས་བྱུང་བ་གདུགས་དཀར་པོ་ཅན་ཞེས་བྱ་བ་གཞན་གྱིས་མི་ཐུབ་པ་ཕྱིར་
ཟློག་པ་རིག་སྔགས་ཀྱི་རྒྱལ་མོ་ཆེན་མོའོ། །རྫོགས་སྷོ།།  །།<sutra id="J902"/><head n="1" t="འཕགས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བའི་གཟུངས།" st="ཨཱརྱ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཨ་པ་ར་ཛི་ཏ་ནཱ་མ་དྷཱ་ར་ཎཱི།"/>རྒྱ་གར་སྐད་དུ། ཨཱརྱ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཨ་པ་ར་ཛི་ཏ་ནཱ་མ་དྷཱ་ར་ཎཱི། བོད་སྐད་དུ། འཕགས་མ་དེ་བཞིན་གཤེགས་པའི་གཙུག་
ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བའི་གཟུངས། དཀོན་མཆོག་གསུམ་ལ་ཕྱག་འཚལ་ལོ། །སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །སངས་རྒྱས་ལ་ཕྱག་འཚལ་ལོ། །ཆོས་ལ་ཕྱག་འཚལ་ལོ། །
དགེ་འདུན་ལ་ཕྱག་འཚལ་ལོ། །ཡང་དག་པར་རྫོགས་པའི་སངས་རྒྱས་བྱེ་བ་ཕྲག་བདུན་ཉན་ཐོས་ཀྱི་དགེ་འདུན་དང་བཅས་པ་རྣམས་ལ་ཕྱག་འཚལ་ལོ། །འཇིག་རྟེན་ན་དགྲ་བཅོམ་པ་རྣམས་ལ་ཕྱག་འཚལ་ལོ། །རྒྱུན་དུ་ཞུགས་པ་རྣམས་ལ་ཕྱག་འཚལ་ལོ། །ལན་ཅིག་
ཕྱིར་འོང་བ་རྣམས་ལ་ཕྱག་འཚལ་ལོ། །ཕྱིར་མི་འོང་བ་རྣམས་ལ་ཕྱག་འཚལ་ལོ། །འཇིག་རྟེན་ན་ཡང་དག་པར་སོང་བ་རྣམས་ལ་ཕྱག་འཚལ་ལོ། །ཡང་དག་པར་ཞུགས་པ་རྣམས་ལ་ཕྱག་འཚལ་ལོ། །ལྷའི་དྲང་སྲོང་དམོད་པ་འདོར་བ་དང་ཕན་འདོགས་ནུས་པ་རྣམས་ལ་
ཕྱག་འཚལ་ལོ། །རིག་སྔགས་འཆང་གྲུབ་པ་རྣམས་ལ་ཕྱག་འཚལ་ལོ། །ཚངས་པ་ལ་ཕྱག་འཚལ་ལོ། །དབང་པོ་ལ་ཕྱག་འཚལ་ལོ། །ལེགས་ལྡན་དྲག་པོ་དཀའ་ཐུབ་ཟློག་པའི་བདག་པོ་དང་ལྷན་ཅིག་པ་རྣམས་ལ་ཕྱག་འཚལ་ལོ། །ལེགས་ལྡན་སྲེད་མེད་ཀྱི་བུ་ཕྱག་རྒྱ་ཆེན་པོ་
ལྔས་ཕྱག་བྱས་པ་ལ་ཕྱག་འཚལ་ལོ། །ལེགས་ལྡན་ནག་པོ་ཆེན་པོ་གྲོང་ཁྱེར་སུམ་བརྩེག་འཇིག་པར་བྱེད་པ་དུར་ཁྲོད་ན་གནས་པར་མོས་པ་མ་མོའི་ཚོགས་ཀྱིས་ཕྱག་བྱས་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པའི་གདུང་ལ་ཕྱག་འཚལ་ལོ། །པད
<pb id="107.122b"/>
མའི་གདུང་ལ་ཕྱག་འཚལ་ལོ། །རྡོ་རྗེའི་གདུང་ལ་ཕྱག་འཚལ་ལོ། །ནོར་བུའི་གདུང་ལ་ཕྱག་འཚལ་ལོ། །གླང་པོའི་གདུང་ལ་ཕྱག་འཚལ་ལོ། །གཞོན་ནུའི་གདུང་ལ་ཕྱག་འཚལ་ལོ། །ཀླུའི་གདུང་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་འོད་དཔག་མེད་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔའ་བརྟན་པའི་སྡེ་མཚོན་ཆའི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་མི་འཁྲུགས་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻ་དཱུརྱའི་འོད་ཀྱི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ས་ལའི་དབང་པོའི་རྒྱལ་པོ་མེ་ཏོག་ཀུན་དུ་རྒྱས་པ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ། །བཅོམ་ལྡན་འདས་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་ཏོག་གི་རྒྱལ་པོ་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀུན་དུ་བཟང་པོ་ལ་ཕྱག་འཚལ་ལོ། །བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་ལ་ཕྱག་འཚལ་ལོ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤྱན་རྒྱས་པ་ཨུད་པ་ལ་གསུང་གི་ཏོག་གི་རྒྱལ་
པོ་ལ་ཕྱག་འཚལ་ལོ། །དེ་རྣམས་ལ་ཕྱག་འཚལ་ནས་བཅོམ་ལྡན་འདས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བ་ཕྱིར་ཟློག་པ་ཆེན་མོ་འདིས་འབྱུང་པོའི་གདོན་ཐམས་ཅད་ཚར་གཅོད་པ། གཞན་གྱི་རིག་སྔགས་
ཐམས་ཅད་གཅོད་པ། དུས་མ་ཡིན་པར་འཆི་བ་ལས་ཟློག་པ། སེམས་ཅན་བཅིངས་པ་ཐམས་ཅད་གྲོལ་བ། སྡང་བ་དང་རྨི་ལམ་ངན་པ་དང་ལྟས་ངན་པ་ཐམས་ཅད་ཟློག་པ། གདོན་བརྒྱད་ཁྲི་བཞི་སྟོང་འཇིག་པར་བྱེད་པ། རྒྱུ་སྐར་ཉི་ཤུ་རྩ་བརྒྱད་དགའ་བར་བྱེད་པ། གཟའ་
<pb id="107.123a"/>
ཆེན་པོ་བརྒྱད་འཇིག་པར་བྱེད་པ། དགྲ་ཐམས་ཅད་ཟློག་པ། མ་རུངས་པ་དང་། སྡང་བ་དང་། རྨི་ལམ་ངན་པ་ཐམས་ཅད་འཇིག་པར་བྱེད་པ། དུག་དང་མཚོན་དང་། མེ་དང་ཆུ་ལས་སྒྲོལ་བ་སྟེ། གཞན་གྱིས་མི་ཐུབ་དྲག་ཤུལ་ཆེ། །གཏུམ་པ་
ཆེན་མོ་སྟོབས་ཆེན་མོ། །འབར་བ་ཆེན་མོ་གཟི་བརྗིད་ཆེ། །དཀར་མོ་ཆེན་མོ་སྟོབས་ཆེན་མོ། །འབར་བའི་ཕྲེང་བ་གོས་དཀར་མོ། །འཕགས་མ་སྒྲོལ་མ་ཁྲོ་གཉེར་ཅན། །རྒྱལ་བའི་རྡོ་རྗེ་ཕྲེང་ཞེས་གྲགས། །པད་མའི་མངོན་མཚན་རྡོ་རྗེའི་མཚན། །གཞན་གྱིས་མི་
ཐུབ་ཕྲེང་བ་ཅན། །རྡོ་རྗེ་མཁར་རྣམས་འཇོམས་པ་མོ། །ཞི་བའི་ལྷ་རྣམས་ཀྱིས་མཆོད་པ། །གཟུགས་ཞི་གཟི་བརྗིད་ཆེན་མོ་ཅན། །འཕགས་མ་སྒྲོལ་མ་སྟོབས་ཆེན་མོ། །རྡོ་རྗེ་ལུ་གུ་རྒྱུད་གཞན་དང་། །རྡོ་རྗེ་གཞོན་ནུ་རིགས་འཛིན་མ། །ལག་ན་རྡོ་རྗེ་རིགས་
གསེར་ཕྲེང་། །ལེབ་རྒན་རྩི་དང་རིན་ཆེན་མ། །སྣང་མཛད་རྡོ་རྗེ་གཙུག་ཏོར་གྲགས། །རྣམ་པར་བསྒྱིངས་མའི་རྡོ་རྗེ་དང་། །གསེར་འོད་ལྟ་བུའི་སྤྱན་མངའ་བ། །རྡོ་རྗེ་སྒྲོས་དང་དཀར་མོ་དང་། །པད་མའི་སྤྱན་དང་ཟླ་འོད་དང་། །ཕྱག་རྒྱའི་ཚོགས་དེ་དག་ཐམས་ཅད་ཀྱིས་
བདག་ལ་བསྲུང་དུ་གསོལ་བསྲུང་བ་མཛད་དུ་གསོལ། ཨོྃ་རི་ཥི་ག་ཎ་པྲ་ཤ་སྟ་ཡ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུྃ་དྲཱུྃ། ཛམ་བྷ་ན་ཀ་རཱི་ཧཱུྃ་དྲཱུྃ། སྟྃ་བྷ་ན་ཀ་རཱི་ཧཱུྃ་དྲཱུྃ། མ་ཧཱ་བིདྱཱ་སམ་བྷཀྵ་ཎ་ཀ་རཱི་ཧཱུྃ་དྲཱུྃ། པར་བིདྱཱ་སམ་བྷཀྵ་ཎ་ཀ་རཱི་ཧཱུྃ་དྲཱུྃ། སརྦ་དུཥྚཱ་ཎཱྃ་
སྟྃ་བྷ་ན་ཀ་རཱི་ཧཱུྃ་དྲཱུྃ། སརྦ་ཡཀྵ་རཱཀྵ་ས་གྲ་ཧཱ་ཎཱྃ་བིདྷྭྃ་དྷྭནྶ་ན་ཀ་རཱི་ཧཱུྃ་དྲཱུྃ། ཙ་ཏུ་རཱ་ཤི་ཏཱི་ནཱྃ་གྲ་ཧ་ས་ཧ་སྲ་ནཱྃ་བིདྷྭྃ་སན་ཀ་རཱི་ཧཱུྃ་དྲཱུྃ། ཨཥྚཱ་བི་ཤ་ཏཱི་ནཱྃ་ནཀྵ་ཏྲཱ་ཎཱྃ་པྲ་སཱ་ད་ན་ཀ་རཱི་ཧཱུྃ་དྲཱུྃ། ཨཥྚཱ་ཎཱྃ་མ་ཧཱ་གྲ་ཧ་ནཱྃ་བི་དྷྭྃ་སན་ཀ་རཱི་ཧཱུྃ་དྲཱུྃ་རཀྵ་རཀྵ་མཱྃ། 
བཅོམ་ལྡན་འདས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ། ཕྱག་སྟོང་མངའ་བ་ཆེན་མོ། དབུ་སྟོང་མངའ་བ་ཆེན་མོ། སྤྱན་བྱེ་བ་བརྒྱ་ཕྲག་སྟོང་མངའ་བ་ཆེན་མོ། མི་ཕྱེད་འབར་
བའི་མཚན་རྟགས་ཅན། རྡོ་རྗེ་ཡངས་པ་ཆེན་མོས་ས་གསུམ་གྱི་དཀྱིལ་འཁོར་ལ་མངའ་མཛད་མ། ཀུན་ནས་བདག་ལ་བསྲུང་དུ་གསོལ་བསྲུང་དུ་གསོལ། ཨོྃ་རྒྱལ་པོས་འཇིགས་པ་དང་། ཆོམ་ཀུན་གྱིས་འཇིགས་པ་དང་། མེ་ཡིས་འཇིགས་པ་དང་།
<pb id="107.123b"/>
ཆུ་ཡིས་འཇིགས་པ་དང་། དུག་གིས་འཇིགས་པ་དང་། མཚོན་གྱིས་འཇིགས་པ་དང་། ཕ་རོལ་གྱི་དམག་ཚོགས་ཀྱིས་འཇིགས་པ་དང་། མུ་གེས་འཇིགས་པ་དང་། དགྲ་ཡིས་འཇིགས་པ་དང་། ལྕེ་འབབ་པས་འཇིགས་པ་དང་། དུས་མ་ཡིན་པར་འཆི་བས་འཇིགས་
པ་དང་། ས་གཡོ་བས་འཇིགས་པ་དང་། སྐར་མདའ་ལྟུང་བས་འཇིགས་པ་དང་། རྒྱལ་པོའི་ཆད་པས་འཇིགས་པ་དང་། ལྷ་ཡིས་འཇིགས་པ་དང་། ཀླུ་ཡིས་འཇིགས་པ་དང་། གློག་གིས་འཇིགས་པ་དང་། ནམ་མཁའ་ལྡིང་གིས་འཇིགས་པ་དང་། གཅན་ཟན་
ཁྲོ་བོས་འཇིགས་པ་དང་། ལྷའི་གདོན་དང་། ཀླུའི་གདོན་དང་། ལྷ་མ་ཡིན་གྱི་གདོན་དང་། རླུང་ལྷའི་གདོན་དང་། ནམ་མཁའ་ལྡིང་གི་གདོན་དང་། དྲི་ཟའི་གདོན་དང་། མི་འམ་ཅིའི་གདོན་དང་། ལྟོ་འཕྱེ་ཆེན་པོའི་གདོན་དང་། གནོད་སྦྱིན་གྱི་གདོན་དང་། སྲིན་
པོའི་གདོན་དང་། ཡི་དགས་ཀྱི་གདོན་དང་། ཤ་ཟའི་གདོན་དང་། འབྱུང་པོའི་གདོན་དང་། གྲུལ་བུམ་གྱི་གདོན་དང་། སྲུལ་པོའི་གདོན་དང་། ལུས་སྲུལ་པོའི་གདོན་དང་། སྐེམ་བྱེད་ཀྱི་གདོན་དང་། རྗེད་བྱེད་ཀྱི་གདོན་དང་། སྨྱོ་བྱེད་ཀྱི་གདོན་དང་། གྲིབ་གནོན་གྱི་
གདོན་དང་། གནོན་པོའི་གདོན་དང་། ནམ་གྲུའི་གདོན་དང། ཟས་སུ་མངལ་ཟ་བ་དང་། ཟས་སུ་ཁྲག་འཐུང་བ་དང་། ཟས་སུ་ཞག་ཟ་བ་དང་། ཟས་སུ་ཤ་ཟ་བ་དང་། ཟས་སུ་ཚིལ་ཟ་བ་དང་། ཟས་སུ་རྐང་ཟ་བ་དང་། ཟས་སུ་གཙས་བ་ཟ་བ་
དང་། དང་། སྲོག་འཕྲོག་པ་དང་། ཟས་སུ་སྐྱུགས་པ་ཟ་བ་དང་། ཟས་སུ་མི་གཙང་བ་ཟ་བ་དང་། ཟས་སུ་གཅིན་འཐུང་བ་དང་། ཟས་སུ་གཏོར་ཁུང་ནས་འབབ་པ་འཐུང་བ་དང་། ཟས་སུ་ལྷག་མ་ཟ་བ་དང། ཟས་སུ་མཆིལ་མ་འཐུང་བ་དང་། ཟས་སུ་སྣབས་ཟ་བ་དང་། 
ཟས་སུ་ངར་སྣབས་ཟ་བ་དང། ཟས་སུ་རྣག་ཟ་བ་དང་། ཟས་སུ་གཏོར་མ་ཟ་བ་དང་། ཟས་སུ་ཕྲེང་བ་ཟ་བ་དང་། ཟས་སུ་དྲི་ཟ་བ་དང་། ཟས་སུ་གདུག་པ་ཟ་བ་དང། སེམས་འཕྲོག་པ་དང་། ཟས་སུ་མེ་ཏོག་ཟ་བ་དང་། ཟས་སུ་འབྲས་བུ་ཟ་བ་དང་། ཟས་སུ་ལོ་ཏོག་
ཟ་བ་དང་། ཟས་སུ་སྦྱིན་སྲེག་ཟ་བ་ལས་བདག་བདེ་ལེགས་སུ་གྱུར་ཅིག །དེ་དག་ཐམས་ཅད་དང་གདོན་ཐམས་ཅད་ཀྱིས་བྱས་པའི་རིག་སྔགས་གཅད་དོ། །ཕུར་བུས་གདབ་པོ། །ཀུན་དུ་རྒྱུས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །མཁའ་འགྲོ་
<pb id="107.124a"/>
དང་མཁའ་འགྲོ་མས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །ཕྱུག་བདག་ཆེན་པོས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །སྲེད་མེད་ཀྱི་བུས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །ནམ་མཁའ་
ལྡིང་ཡང་དག་པ་དང་ལྷན་ཅིག་པས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །ནག་པོ་ཆེན་པོ་དང་མ་མོའི་ཚོགས་ཀྱིས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །མིའི་ཐོད་པ་ཅན་གྱིས་བྱས་པའི་རིག་སྔགས་གཅད་དོ། །ཕུར་བུས་
གདབ་བོ། །རྒྱལ་བར་བྱེད་པ་དང་སྦྲང་རྩིར་བྱེད་པ་དང་། དོན་ཀུན་སྒྲུབ་པས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །སྲིང་མོ་བཞིས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །བྷྲིྃ་གི་རཱི་ཏི་དང་། དགའ་བྱེད་དབང་ཕྱུག་དང་། ཚོགས་ཀྱི་
བདག་པོ་དང་ལྷན་ཅིག་པས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །དགེ་སྦྱོང་གཅེར་བུས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །དགྲ་བཅོམ་པས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །འདོད་ཆགས་དང་བྲལ་
བས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །གསང་བ་པའི་བདག་པོ་ལག་ན་རྡོ་རྗེས་བྱས་པའི་རིག་སྔགས་གཅད་དོ། །ཕུར་བུས་གདབ་བོ། །བཅོམ་ལྡན་འདས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་ཁྱོད་
ལ་ཕྱག་འཚལ་ལོ། །བདག་ལ་བསྲུང་དུ་གསོལ་བསྲུང་དུ་གསོལ། ཨོྂ་ཨ་སི་ཏཱན་ལཱརྐ་པྲ་བྷཱ་སྥུ་ཊ་བི་ཀ་སི་ཏཱ་ཏ་པ་ཏྲེ། ཛྭ་ལ་ཛྭ་ལ། ཁཱ་ད་ཁཱ་ད། ཧ་ན་ཧ་ན། ད་ར་ད་ར། བི་ད་ར་བི་ད་ར། ཙྪིན་ད་ཙྪིན་ད། བྷན་ད་བྷིན་ད། བན་དྷ་བན་དྷ། ཧཱུྃ་ཧཱུྃ་
ཕཊ་ཕཊ་སྭཱ་ཧཱ། ཧེ་ཧེ་ཕཊ། ཧོ་ཧོ་ཕཊ། ཨ་མོ་གྷེ་ཕཊ། ཨ་པྲ་ཏི་ཧ་ཏཱ་ཕཊ། པ་ར་པྲ་དཱ་ཕཊ། ཏཾ་གི་རི་ཏི་ཕཊ། ཨ་སུ་ར་བི་དྲཱ་བ་ཀ་ཕཊ། སརྦ་དེ་བེ་བྷྱཿཕཊ། སརྦ་ནཱ་གེ་བྷྱཿཕཊ། སརྦ་ཨ་སུ་རེ་བྷྱཿཕཊ། སརྦ་མ་རུ་ཌེ་བྷྱཿཕཊ། སརྦ་ག་རུ་ཌེ་བྷྱཿ
ཕཊ། སརྦ་གཎ་དྷརྦྷེ་བྷྱཿཕཊ། སརྦ་ཀིན་ན་རེ་བྷྱཿཕཊ། སརྦ་མ་ཧོ་ར་གེ་བྷྱཿཕཊ། སརྦ་ཡཀྵེ་བྷྱཿཕཊ། སརྦ་རཱཀྵ་སེ་བྷྱཿཕཊ། སརྦ་པྲེ་ཏེ་བྷྱཿཕཊ། སརྦ་པི་ཤཱ་ཙེ་བྷྱཿཕཊ། སརྦ་བྷཱ་ཏེ་བྷྱཿཕཊ། སརྦ་ཀུྃ་བྷཎ་ཌེ་བྷྱཿཕཊ། སརྦ་པཱུ་ཏ་ནེ་བྷྱཿཕཊ།
<pb id="107.124b"/>
སརྦ་ཀ་ཊ་པཱུ་ཏེ་ནེ་བྷྱཿཕཊ། །སརྦ་སྐན་དྷེ་བྷྱཿཕཊ། སརྦ་ཨུན་མཱ་དེ་བྷྱཿཕཊ། སརྦ་ཙྪ་ཡེ་བྷྱཿཕཊ། སརྦ་ཨ་པ་སྨཱ་རེ་བྷྱཿཕཊ། སརྦ་ཨོ་སྟ་ར་ཀེ་བྷྱཿཕཊ། སརྦ་དུར་ལང་གྷི་ཏེ་བྷྱཿཕཊ། སརྦ་དུཥྤྲེ་ཀྵི་ཏེ་བྷྱཿཕཊ། སརྦ་ཛྭ་རེ་བྷྱཿཕཊ། སརྦ་ཀྲི་ཏ་ཀརྨ་
ཎཱ་ཀ་ཁོར་དོ་ཀི་ར་ཎ་བེ་ཏཱ་ཌ་ཙིཙྪ་པྲེ་ཥ་ཀ་དུས་ཙར་དི་ཏ་དུར་བྷུག་ཏེ་བྷྱཿཕཊ། སརྦ་ཏཱིརྠཱི་ཀེ་བྷྱཿཕཊ། སརྦ་ཥཱ་མ་ཎེ་བྷྱཿཕཊ། སརྦ་བིདྱཱ་དྷཱ་རེ་བྷྱཿཕཊ། ཛ་ཡ་ཀ་ར་མདྷུ་ཀ་ར། སརྦ་ཨཪྠ་སཱ་དྷ་ཀོ་བྷྱོ་བིདྱཱ་ཙ་རེ་བྷྱཿཕཊ། ཙ་ཏུར་བྷྱོ་བྷ་གི་ནི་བྷྱཿཕཊ། བཛྲ་
ཀཽ་མཱ་རཱི་ཡེ་བིདྱཱ་རཱ་ཛྙཱི་ཡེ་བྷྱཿཕཊ། མ་ཧཱ་པྲ་ཏྱྃ་གི་རེ་བྷྱཿཕཊ། བཛྲ་ཤྲིང་ཁ་ལཱ་ཡ་པྲ་ཏྱྃ་གི་ར་རཱ་ཛཱ་ཡ་ཕཊ། མ་ཧཱ་ཀཱ་ལཱ་ཡ་མ་ཏྲི་ག་ཎ་ན་མ་སྐྲི་ཏཱ་ཡེ་བྷྱཿཕཊ། བིཥྞ་བཱི་ཡེ་ཕཊ། བྲཧྨ་ནཱི་ཡེ་ཕཊ། ཨགྣི་ཡེ་ཕཊ། མ་ཧཱ་ཀཱ་ལཱི་ཡེ་ཕཊ། 
ཀཽ་ཨཻ་ན་ཏྲི་ཡེ་ཕཊ། རོ་དྲི་ཡེ་ཕཊ། ཀོ་མ་དཱཾ་ཡེ་ཕཊ། བཱ་རཱ་ཡེ་ཕཊ། ཙ་མུན་དྲི་ཡེ་ཕཊ། ར་ཏྲཱི་ཡེ་ཕཊ། ཀཱ་ལ་རཱ་ཏྲཱི་ཡེ་ཕཊ། ཡ་མ་དཎ་ཌཱི་ཡེ་ཕཊ། ཀ་པཱ་ལཱི་ཡེ་ཕཊ། ཨ་དྷི་མུཀ་ཏི་སྨ་སཱ་ན་བཱ་སི་ནཱི་ཡེ་ཕཊ། སེམས་ཅན་
གང་སུ་དག་བདག་ལ་སྡང་བའི་སེམས་དང་ལྡན་པ་རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་། མདངས་འཕྲོག་པ་རྣམས་དང་། ཟས་སུ་མངལ་ཟ་བ་རྣམས་དང་། ཟས་སུ་ཁྲག་འཐུང་བ་རྣམས་དང་། ཟས་སུ་ཞག་ཟ་བ་རྣམས་དང། ཟས་
སུ་ཤ་ཟ་བ་རྣམས་དང་། ཟས་སུ་ཚིལ་ཟ་བ་རྣམས་དང་། ཟས་སུ་རྐང་ཟ་བ་རྣམས་དང་། ཟས་སུ་གཙས་པ་ཟ་བ་རྣམས་དང་། སྲོག་འཕྲོག་པ་རྣམས་དང་། ཟས་སུ་སྐྱུགས་པ་ཟ་བ་རྣམས་དང་། ཟས་སུ་མི་གཙང་བ་ཟ་བ་རྣམས་དང་། ཟས་སུ་གཅིན་
འཐུང་བ་རྣམས་དང་། ཟས་སུ་གཏོར་ཁུང་ནས་འབབ་པ་འཐུང་བ་རྣམས་དང་། ཟས་སུ་ལྷག་མ་ཟ་བ་རྣམས་དང་། ཟས་སུ་མཆིལ་མ་འཐུང་བ་རྣམས་དང་། ཟས་སུ་སྣབས་ཟ་བ་རྣམས་དང་། ཟས་སུ་ངར་སྣབས་ཟ་བ་རྣམས་དང་། ཟས་སུ་རྣག་ཟ་བ་
རྣམས་དང་། ཟས་སུ་གཏོར་མ་ཟ་བ་རྣམས་དང་། ཟས་སུ་ཕྲེང་བ་ཟ་བ་རྣམས་དང་། ཟས་སུ་དྲི་ཟ་བ་རྣམས་དང་། ཟས་སུ་བདུག་པ་ཟ་བ་རྣམས་དང་། སེམས་འཕྲོག་པ་རྣམས་དང་། ཟས་སུ་མེ་ཏོག་ཟ་བ་རྣམས་དང་། ཟས་སུ་འབྲས་བུ་ཟ་བ་རྣམས་དང་།
<pb id="107.125a"/>
ཟས་སུ་ལོ་ཏོག་ཟ་བ་རྣམས་དང་། ཟས་སུ་སྦྱིན་སྲེག་ཟ་བ་རྣམས་དང་། སྡིག་པའི་སེམས་དང་ལྡན་པ་རྣམས་དང་། སྡང་བའི་སེམས་དང་ལྡན་པ་རྣམས་དང་། དྲག་ཤུལ་གྱི་སེམས་དང་ལྡན་པ་རྣམས་དང་། གནོད་སྦྱིན་གྱི་གདོན་རྣམས་དང་། 
སྲིན་པོའི་གདོན་རྣམས་དང་། ཡི་དགས་ཀྱི་གདོན་རྣམས་དང་། ཤ་ཟའི་གདོན་རྣམས་དང་། འབྱུང་པོའི་གདོན་རྣམས་དང་། གྲུལ་བུམ་གྱི་གདོན་རྣམས་དང་། སྲུལ་པོའི་གདོན་རྣམས་དང་། ལུས་སྲུལ་པོའི་གདོན་རྣམས་དང་། སྐེམ་བྱེད་ཀྱི་གདོན་རྣམས་དང་། 
སྨྱོ་བྱེད་ཀྱི་གདོན་རྣམས་དང་། གྲིབ་གནོན་གྱི་གདོན་རྣམས་དང་། གནོན་པོའི་གདོན་རྣམས་དང་། མཁའ་འགྲོ་མའི་གདོན་རྣམས་དང་། ནམ་གྲུའི་གདོན་རྣམས་དང་། གཤིན་རྗེའི་གདོན་རྣམས་དང་། བྱའི་གདོན་རྣམས་དང་། མ་མོ་དགའ་བར་བྱེད་པའི་གདོན་
རྣམས་དང་། ཀུན་དུ་བྲེ་བའི་གདོན་རྣམས་དང་། ཚེར་མ་འདོན་པའི་གདོན་རྣམས་དང་། རིམས་ཉིན་གཅིག་པ་རྣམས་དང་། ཉིན་གཉིས་པ་རྣམས་དང་། ཉིན་གསུམ་པ་རྣམས་དང་། ཉིན་བཞི་པ་རྣམས་དང་། ཉིན་བདུན་པ་རྣམས་དང་། རྟག་པའི་རིམས་
རྣམས་དང་། རིམས་མི་བཟད་པ་རྣམས་དང་། རིམས་ལྡང་དུབ་པ་རྣམས་དང་། འབྱུང་པོའི་རིམས་རྣམས་དང་། རླུང་ལས་གྱུར་པ་རྣམས་དང་། མཁྲིས་པ་ལས་གྱུར་པ་རྣམས་དང་། བད་ཀན་ལས་གྱུར་པ་རྣམས་དང་། འདུས་པ་ལས་གྱུར་པ་རྣམས་དང་། 
རིམས་ནད་ཐམས་ཅད་དང་། ཀླད་པ་ན་བ་བསལ་དུ་གསོལ། གཞོགས་ཕྱེད་ན་བ་དང་། ཡི་ག་འཆུས་པ་དང་། མིག་ནད་དང་། སྣ་ནད་དང་། ཁ་ནད་དང་། མགུལ་ནད་དང་། སྙིང་ནད་དང་། ལྐོག་མའི་ལྷ་གོར་ན་བ་དང་། རྣ་བ་ན་བ་དང་། སོ་ན་བ་དང་། སྙིང་
ན་བ་དང་། སྐེ་ན་བ་དང་། རྩིབ་ལོགས་ན་བ་དང་། རྒྱབ་ན་བ་དང་། ལྟོ་བ་ན་བ་དང་། རྐེད་པ་ན་བ་དང་། ཆུ་སོ་ན་བ་དང་། བརླ་ན་བ་དང་། རྗེ་ངར་ན་བ་དང་། ལག་པ་ན་བ་དང་། རྐང་པ་ན་བ་དང་། ཡན་ལག་ན་བ་དང་། ཉིང་ལག་ན་བ་བསལ་དུ་གསོལ། གདུགས་
དཀར་པོ་ཅན་གཞན་གྱིས་མི་ཐུབ་མ་རྡོ་རྗེ་གཙུག་ཏོར་ཕྱིར་ཟློག་པ་ཆེན་མོ་འདིས། དཔག་ཚད་བཅུ་གཉིས་ཀྱི་ནང་ཚུན་ཆད་དུ་འབྱུང་པོ་དང་། རོ་ལངས་དང་། མཁའ་འགྲོ་མ་དང་། རིམས་དང་། ཤུ་བ་དང་། གཡན་པ་དང་། འབྲུམ་བུ་ཕྲ་མོ་དང་། མཛེ་དང་།
<pb id="107.125b"/>
ཕོལ་མིག་དང་། བལ་བལྡོགས་དང་། མེ་དབལ་དང་། གཡའ་བ་དང་། ལྷོག་པ་དང་། སྐེམ་པ་དང་། སྐྲག་པ་དང་། དབྱིག་དུག་དང་། དུག་སྦྱར་མ་དང་། བྱད་སྟེམ་དང་། མེ་དང་། ཆུ་དང་། མི་ངས་དང་། དགྲ་དང་། གནོད་པ་དང་། དུས་མ་ཡིན་པར་འཆི་བ་དང་། 
སྦྲང་བུ་ཏྱྃ་བུ་ཀ་དང་། ཏྲཻ་ལཱ་ཏཱ་ཀ་དང་། སྡིག་པ་དང་། སྦྲུལ་དང་། སྲེ་མོ་དང་། སེང་གེ་དང་། སྟག་དང་། དོམ་དང་། དྲེད་དང་། ཆུ་སྲིན་དང་། བུང་བ་ལྟ་བུས་གཞན་གྱི་སྲོག་འཕྲོག་པ་དེ་དག་ཐམས་ཅད་ཀྱི་རིག་སྔགས་བཅིང་བར་བགྱིའོ། །གཟི་བརྗིད་བཅིང་བར་བགྱིའོ། །གཞན་
གྱི་རིག་སྔགས་བཅིང་བར་བགྱིའོ། །ཏདྱ་ཐཱ། ཨོྃ་ཨ་ན་ལེ་ཨ་ན་ལེ། བི་ཥ་དེ་བི་ཥ་དེ། བཻ་ར་བཻ་ར། བཛྲ་དྷ་རི་བྃ་དྷ་བྃ་དྷ་ནི་བཛྲ་པཱ་ཎི་ཕཊ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཧཱུྃ་དྲཱུྃ་བན་དྷ་ཕཊ་མ་མ་རཀྵ་རཀྵ་སྭཱ་ཧཱ། སུས་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་
པོ་ཅན་གཞན་གྱིས་མི་ཐུབ་མ་ཕྱིར་ཟློག་མ་འདི་གྲོ་ག་འམ། རས་སམ། ཤིང་ཤུན་ལ་བྲིས་ཏེ། ལུས་སམ་མགུལ་དུ་ཐོགས་ན། དེ་ཇི་སྲིད་འཚོའི་བར་དུ་དུག་གིས་མི་ཚུགས། མཚོན་གྱིས་མི་ཚུགས། མེ་ཡིས་མི་ཚུགས། ཆུ་ཡིས་མི་ཚུགས། དབྱིག་དུག་གིས་མི་ཚུགས། 
བྱད་ཀྱིས་མི་ཚུགས། དུས་མ་ཡིན་པར་འཆི་བའི་དུས་བྱེད་པར་མི་འགྱུར་རོ། །གདོན་ཐམས་ཅད་དང་། བགེགས་དང་། ལོག་འདྲེན་ཐམས་ཅད་ཀྱི་ཡིད་དུ་འོང་བ་དང་དགའ་བར་འགྱུར་རོ། །རྡོ་རྗེའི་རིགས་བྱེ་བ་ཁྲག་ཁྲིག་འབུམ་ཕྲག་བརྒྱད་བཅུ་རྩ་བཞིས་ཀྱང་དེ་ལ་བསྲུང་
བ་དང་། བསྐྱབ་པ་དང་། སྦེད་པར་བྱེད་དེ། དེ་རྣམས་ཀྱི་ཡིད་དུ་འོང་བ་དང་། དགའ་བར་འགྱུར་རོ། །བསྐལ་པ་ཆེན་པོ་བརྒྱད་ཁྲི་བཞི་སྟོང་དུ་ཚེ་རབས་དྲན་པར་འགྱུར་རོ། །ནམ་དུ་ཡང་གནོད་སྦྱིན་དང་། ཡི་དགས་དང་། སྲུལ་པོ་དང་། ལུས་སྲུལ་པོ་ཉིད་དུ་མི་འགྱུར་རོ། །མི་དབུལ་
པོར་མི་འགྱུར་རོ། །སངས་རྒྱས་བཅོམ་ལྡན་འདས་གྲངས་མེད་དཔག་ཏུ་མེད་པ་གང་གཱའི་ཀླུང་གི་བྱེ་མ་སྙེད་ཀྱི་བསོད་ནམས་ཀྱི་ཕུང་པོ་དང་ལྡན་པར་འགྱུར་རོ། །དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཕྱིར་
ཟློག་མ་ཆེན་མོ་འདི་འཆང་ན་ཚངས་པར་མི་སྤྱོད་པ་ཡང་ཚངས་པར་སྤྱོད་པར་འགྱུར་རོ། །ཐུབ་པར་མ་བྱས་པ་ཡང་ཐུབ་པར་བྱས་པར་འགྱུར་རོ། །མི་གཙང་བ་ཡང་གཙང་བར་འགྱུར་རོ། །བསྙེན་གནས་མ་བྱས་པ་ཡང་བསྙེན་གནས་བྱས་པར་འགྱུར་རོ། །བསྙུང་
<pb id="107.126a"/>
བ་མ་བྱས་པ་ཡང་བསྙུང་བ་བྱས་པར་འགྱུར་རོ། །མཚམས་མེད་པ་ལྔ་བྱས་པ་ཡང་སྡིག་པ་བྱང་བར་འགྱུར་རོ། །སྔོན་གྱི་ལས་ཀྱི་སྒྲིབ་པ་ཡང་མ་ལུས་པར་བྱང་བར་འགྱུར་རོ། །བུད་མེད་བུ་འདོད་པ་གང་ལ་ལ་དེ་བཞིན་གཤེགས་པའི་
གཙུག་ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་མ་ཆེན་པོ་འདི་འཆང་ན་བུ་འདོད་པ་དེས་བུ་རྙེད་དེ། ཚེ་དང་བསོད་ནམས་དང་སྟོབས་རྣམས་ཀྱང་རབ་ཏུ་རྙེད་པར་འགྱུར་རོ། །འདི་ནས་ཤི་འཕོས་ནས་ཀྱང་འཇིག་རྟེན་གྱི་ཁམས་བདེ་བ་ཅན་དུ་སྐྱེ་
བར་འགྱུར་རོ། །མི་ནད་དང་། ཕྱུགས་ནད་དང་། གནག་ནད་དང་། ཡམས་ཀྱི་ནད་དང་། འཚེ་བ་དང་། ནད་འགོ་བ་དང་། གནོད་པ་དང་། འཁྲུག་པ་དང་། ཕ་རོལ་གྱི་དམག་ཚོགས་འོང་བ་ཐམས་ཅད་ལ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་
དཀར་པོ་ཅན་གཞན་གྱིས་མི་ཐུབ་པ་ཕྱིར་ཟློག་པ་ཆེན་པོ་འདི་རྒྱལ་མཚན་གྱི་རྩེ་མོ་ལ་བཏགས་ཏེ། རིམ་གྲོ་ཆེར་བྱས་ཏེ། མཆོད་པ་ཆེན་པོ་བྱས་ལ། གྲོང་ཁྱེར་ཐམས་ཅད་ཀྱི་སྒོ་འམ། གྲོང་རྡལ་ལམ། ལྗོངས་སམ། དགོན་པའི་གནས་སུ་གཟུགས་སོ། །གཞན་
གྱིས་མི་ཐུབ་མ་ཕྱིར་ཟློག་མ་ཆེན་པོ་འདི་རིམ་གྲོ་ཆེར་བྱས་ཏེ། བཙུགས་མ་ཐག་ཏུ་གཡུལ་ཞི་བར་འགྱུར་རོ། །ཡམས་ཀྱི་ནད་དང་། འཚེ་བ་དང་། ནད་འགོ་བ་དང་། གནོད་པ་དང་། འཁྲུག་པ་དང་། ཕ་རོལ་གྱི་དམག་ཚོགས་འོང་བ་རྣམས་རབ་ཏུ་ཞི་བར་འགྱུར་
རོ། །ཏདྱ་ཐཱ། ཨོྃ་ཥྚོྃ་བན་དྷ་མ་མ་རཀྵ་རཀྵ་སྭཱ་ཧཱ། ཨོཾ་ཧཱུྃ་ཥྚོྃ་བན་དྷ་བན་དྷ་བཛྲ་མ་མ་རཀྵ་རཀྵ་བཛྲ་པཱ་ཎི་ཧཱུྃ་ཕཊ་སྭཱ་ཧཱ། ཨོྃ་སརྦ་ཏ་ཐཱ་ག་ཏོཥྞཱི་ཥ་ཨན་བ་ལོ་ཀི་ཏེ་མཱུར་དྷ་ནི་ཏེ་ཛོ་རཱ་ཤི། ཨོཾ་ཧཱུྃ་ཛྭ་ལ་ཛྭ་ལ། དྷ་ཀ་དྷ་ཀ །ད་ར་ད་ར། བི་ད་ར་བི་ད་ར། ཙྪིན་ད་ཙྪིན་ད། 
བྷིན་དྷ་བྷིན་དྷ། ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཨོྃ་སརྦ་ཏ་ཐཱ་ག་ཏོཥྞཱི་ཥ་ཧཱུྃ་ཕཊ་སྭཱ་ཧཱ། ཏདྱ་ཐཱ། ཨོྃ་ཨ་ན་ལེ་ཨ་ན་ལེ། ཁ་ས་མེ་ཁ་ས་མེ། བཻ་ར་བཻ་ར། སཽ་མེ་སཽ་མེ། སརྦ་བུད་དྷ་ཨ་དྷིཥྛཱ་ན་ཨ་དྷིཥྛི་ཏེ་སརྦ་ཏ་ཐཱ་ག་ཏོཥྞཱི་ཥ་སི་ཏཱ་ཏ་པ་ཏྲེ་ཧཱུྃ་ཕཊ། ཧཱུྃ་མ་མ་ཧཱུྃ་ནི་སྭཱ་ཧཱ། 
སངས་རྒྱས་རྣལ་འབྱོར་དུ་བྱའོ། །ཀླུའི་རྒྱལ་པོ་རྣམས་ཀྱིས་ཀྱང་དུས་དུས་སུ་ཆར་འབབས་སོ། །འཕགས་མ་དེ་བཞིན་གཤེགས་པའི་གཙུག་ཏོར་ནས་བྱུང་བའི་གདུགས་དཀར་པོ་ཅན་གཞན་གྱིས་མི་ཐུབ་པ་ཞེས་བྱ་བའི་གཟུངས། རྫོགས་སོ།།  །།
<pb id="107.126b"/>
<sutra id="J903"/><head n="1" t="དཔལ་ལྷ་མོ་གཙུག་ཏོར་རོལ་པའི་ཏན་ཏྲ།" st="ཤྲཱི་དེ་བི་ཨུཥྞཱི་ཥ་ལ་ལཱི་ཏན་ཏྲ།"/>རྒྱ་གར་སྐད་དུ། ཤྲཱི་དེ་བི་ཨུཥྞཱི་ཥ་ལ་ལཱི་ཏན་ཏྲ། བོད་སྐད་དུ། དཔལ་ལྷ་མོ་གཙུག་ཏོར་རོལ་པའི་ཏན་ཏྲ། དཔལ་རང་བྱུང་གི་ལྷ་མོ་ལ་ཕྱག་འཚལ་ལོ། །རོ་ལངས་ནག་མོའི་གདོན་དང་། ཤ་ཟ་ནག་མོའི་གདོན་དང་། སྨྱོ་བྱེད་ནག་མོའི་གདོན་
དང་། སྒྲིབ་བྱེད་ནག་མོའི་གདོན་དང་། ཕུང་བྱེད་ནག་མོའི་གདོན་དང་། དྲང་སྲོང་ནག་མོའི་གདོན་དང་། སྲིན་མོ་ནག་མོའི་གདོན་དང་། རླུང་ལྷ་ནག་མོའི་གདོན་དང་། དབང་ལྡན་ནག་མོའི་གདོན་དང་། ནམ་གྲུ་ནག་མོའི་གདོན་དང་། གྲུལ་བུམ་ནག་མོའི་གདོན་དང་། ཀླུ་མོ་
ནག་མོའི་གདོན་དང་། གནོད་སྦྱིན་ནག་མོའི་གདོན་དང་། ནམ་གྲུ་སྐྱོང་བྱེད་རོ་ལངས་ནག་མོའི་གདོན་དང་། ནམ་གྲུ་ཆེན་མོ་ཕུང་བྱེད་སེང་གེའི་གདོང་གི་གདོན་དང་། ནམ་གྲུ་ཆེན་མོ་མཁའ་འགྲོ་ཁྱུང་གཤོག་མའི་གདོན་དང་། ནམ་གྲུ་ཆེན་མོ་ལག་གཅིག་ཉབ་
པའི་གདོན་དང་། ནམ་གྲུ་ཆེན་མོ་སོ་གཅིག་མིག་གཅིག་མའི་གདོན་དང་། ནམ་གྲུ་ཆེན་མོ་བོང་ཞོན་མའི་གདོན་ཉིད་ཡིན་པས་སྤྲུལ་པ་བཅྭ་བརྒྱད་མ་ཉིད་དོ། །ཡང་སྤྲུལ་གུར་བདག་བཅུ་གསུམ་ནི་ཐུགས་ཀྱི་སྤྲུལ་པ་ཆེན་མོ་ནི་གུར་གཅིག་ལ་དབང་བྱེད་པའི་
གདོན་དང་། གུར་གཉིས་ལ་དབང་བྱེད་པའི་གདོན་དང་། གུར་གསུམ་ལ་དབང་བྱེད་པའི་གདོན་དང་། གུར་བཞི་ལ་དབང་བྱེད་པའི་གདོན་དང་། གུར་ལྔ་ལ་དབང་བྱེད་པའི་གདོན་དང་། གུར་དྲུག་ལ་དབང་བྱེད་པའི་གདོན་དང་། གུར་བདུན་ལ་དབང་བྱེད་པའི་གདོན་
དང་། གུར་བརྒྱད་ལ་དབང་བྱེད་པའི་གདོན་དང་། གུར་དགུ་ལ་དབང་བྱེད་པའི་གདོན་དང་། གུར་བཅུ་ལ་དབང་བྱེད་པའི་གདོན་དང་། གུར་བཅུ་གཅིག་ལ་དབང་བྱེད་པའི་གདོན་དང་། གུར་བཅུ་གཉིས་ལ་དབང་བྱེད་པའི་གདོན་དང་། གུར་བཅུ་གསུམ་ལ་དབང་བྱེད་
པའི་གདོན་ནོ། །ཡང་སྤྲུལ་ཐུགས་ཀྱི་སྤྲུལ་པ་ཡིས་རིམས་ནད་ལ་དབང་བྱེད་པ་དང་། འཁྲུག་པ་ལ་དབང་བྱེད་པ་དང་། བདུད་ཀྱི་དམག་དཔུང་ཐམས་ཅད་ལ་དབང་བྱེད་པ་དང་། ནད་དང་རིམས་ཀྱི་དབང་སྒྱུར་མ། མགོ་ནད་ལ་དབང་བྱེད་པ་དང་། ཁ་ནད་ལ་དབང་
བྱེད་པ་དང་། ཁྲག་ནད་དང་མགུལ་པའི་ནད་ལ་དབང་བྱེད་པ་དང་། སྙིང་ནད་ལ་དབང་བྱེད་པ་དང་། ལྐོག་ནད་ལ་དབང་བྱེད་པ་དང་། ལྷ་གོར་ན་བའི་ནད་ལ་དབང་བྱེད་པ་དང་། བརླ་ན་བའི་ནད་ལ་དབང་བྱེད་པ་དང་། རྗེ་ངར་ན་བའི་ནད་ལ་དབང་བྱེད་པ་དང་།
<pb id="107.127a"/>
ལྷོག་པའི་ནད་ལ་དབང་བྱེད་པ་དང་། སྐེམ་པའི་ནད་ལ་དབང་བྱེད་པ་དང་། ཆུ་སོའི་ནད་ལ་དབང་བྱེད་པ་དང་། ཤུ་བའི་ནད་ལ་དབང་བྱེད་པ་དང་། ཡན་ལག་ན་བའི་ནད་ལ་དབང་བྱེད་པ་དང་། འབྲུམ་བུ་ཕྲ་མོ་ལ་དབང་བྱེད་པ་དང་། བལ་བལྡགས་
ལ་དབང་བྱེད་པ་དང་། མེ་དབལ་ལ་དབང་བྱེད་པ་དང་། ལྷོག་པ་ལ་དབང་བྱེད་པ་དང་། དབྱིག་དུག་ལ་དབང་བྱེད་པ་དང་། དུག་ནད་ལ་དབང་བྱེད་པ་དང་། རྒྱུ་གཟེར་ལ་དབང་བྱེད་པ་དང་། ཕོ་ལོག་ལ་དབང་བྱེད་པ་དང་། གཉན་པོ་ལ་དབང་བྱེད་པ་དང་། སྐྱ་རིམས་ཀླད་
གཟེར་གྱི་ནད་ལ་སོགས་ཏེ། ནད་བཞི་བརྒྱ་རྩ་བཞི་དག་ལ་དབང་བྱེད་པ་ནི་ཨེ་ཀ་ཛ་ཊཱྀའི་སྤྲུལ་པ་ཡིན་པར་ཤེས་པར་བྱའོ། །དེ་དག་ཐམས་ཅད་ལ་ནི་རིག་སྔགས་བདེན་པའི་བྱིན་གྱི་བརླབས་ཀྱི་རིག་སྔགས་ཀྱིས་གཅད་དོ། །དྲག་པོ་ཟློག་པའི་ཕུར་བུས་གདབ་
པོ། །གནོད་བྱེད་ཀྱི་གདོན་དུ་གྱུར་པ་ནི་རོ་ལངས་མ་སྲིན་མོ་ནག་མོས་གྲོང་ཁྱེར་སུམ་བརྩེགས་འཇིག་པར་བྱེད་པའི་རིག་སྔགས་ཀྱིས་གཅད་དོ། །ཕུར་བུས་གདབ་པོ། །གནོད་བྱེད་ཀྱི་གདོན་དང་། སྨྱོ་བྱེད་རྔ་ཞོན་གྱི་གདོན་དང་། གྲོང་རྒྱུན་ལ་སོགས་པའི་གདོན་
རྣམས་ནི་སྨྱོ་བྱེད་གདོན་དུ་ཟ་བ་ཡིན་པས་ན་ཤུགས་སྒྲོལ་མའི་རིག་སྔགས་ཀྱིས་གཅད་དོ། །རིག་སྔགས་འཆང་གི་ཕུར་བུས་གདབ་པོ། །ཨོཾ་ཨ་ཀར་པྲ་མ་ནི་བྷྱཿཕཊ། ཤ་ཏུ་མ་ཀི་ལི་ཀི་ལ་ཡ་ཧཱུྃ་ཕཊ། བུད་མེད་ནག་མོར་མངོན་པ་དང་། །རྣལ་འབྱོར་
སྤྱན་རྟུལ་བྱེད་པ་ནི། །སྒྲོལ་བྱེད་ནག་མོའི་གདོན་ཡིན་པས། །ལེགས་ལྡན་དཀའ་ཐུབ་ཀྱི་རིག་སྔགས་ཀྱིས་གཅད་དོ། །ཤུགས་སྒྲོལ་མ་དབང་ཕྱུག་གཙོ་མོའི་ཕུར་བུས་གདབ་པོ། །སརྦ་པྲ་མ་ནི་བྷྱཿཕཊ། རོ་ཏི་བྃ་ཀི་ལི་ཀི་ལ་ཡ་ཧཱུྃ་ཕཊ། སྐྱ་རིམས་ཀླད་པ་ན་བ་
དང་། །རྐང་ལག་འཁོལ་བའི་ནད་བྱུང་ན་འབྱུང་པོ་ནག་པོའི་གདོན་ཡིན་པས། དཔལ་ཆེན་དབང་གི་རིག་སྔགས་ཀྱིས་གཅད་དོ། །ཤུགས་སྒྲོལ་ཆེན་མོའི་ཕུར་བུས་གདབ་པོ། །ཛ་ལར་ཡེ་བྷྱཿཕཊ། པྲ་མ་ཀི་ལི་ཀི་ལ་ཡ་ཧཱུྃ་དྲཱུྃ། ལྕི་ཞིང་ནད་བྱུང་འཐིབས་
པ་དང་། །གཉིད་བྲོ་ཞིང་སེམས་ལ་མི་དྲན་པའི་ནད་བྱུང་ན་བུད་མེད་ནག་མོའི་གདོན་ཡིན་པས། རྒྱལ་བར་བྱེད་པའི་རིག་སྔགས་ཀྱིས་གཅད། །སྦྲང་རྩིར་བྱེད་པའི་ཕུར་བུས་གདབ། །རུ་ཏྲ་ཡ་ན་བྱི་ཤ་བྷྱཿཕཊ། ཀ་པ་ལ་ཀི་ལི་ཀི་ལ་ཡ་ཕཊ། བྱས་
<pb id="107.127b"/>
དགུར་ཡེ་ནས་མི་བཏུབ་ཅིང་། །ལས་བྱས་བསམ་པ་མི་འགྲུབ་པ་ནི་དྲང་སྲོང་གཟི་ཅན་གྱི་གདོན་ཡིན་པས། ཐོད་པ་ཅན་གྱི་རིག་སྔགས་ཀྱིས་གཅད། དགེ་སྦྱོང་གཅེར་བུའི་ཕུར་བུས་གདབ། ཙ་ཡ་མ་མེ་བྷྱཿཕཊ། རོ་ཏི་པ་མ་ཀི་ལི་ཀི་ལ་ཡ་ཧཱུྃ་དྲཱུྃ། རྣལ་འབྱོར་སེམས་
ལ་ཡེང་ཡེང་པོ་སེང་སེང་ཕྱ་ཕྱ་བྱེད་པའི་ནད་བྱུང་ན་སྲིན་མོ་ནག་མོའི་གདོན་ཡིན་པས། ཕྱག་ན་རྡོ་རྗེའི་རིག་སྔགས་ཀྱིས་གཅད། དབང་ལྡན་མགོན་པོའི་ཕུར་བུས་གདབ། རཀྵ་ཡ་ནི་བྷྱཿཕཊ། དུ་ནི་རཱཀྵ་ཀི་ལི་ཀི་ལ་ཡ་ཧཱུྃ་དྲཱུྃ། སེམས་ལ་མི་དགའ་ཕྱ་ཕྱའོ། །
རླུང་འཕྱོའི་ཐབས་སུ་ན་བ་ནི་རླུང་ལྷ་ནག་མོའི་གདོན་ཡིན་པས། མ་མོ་བདུན་གྱི་རིག་སྔགས་ཀྱིས་གཅད། སྲིང་མོ་བཞིའི་ཕུར་བུས་གདབ། ཧ་ས་ཡ་ནི་ར་རེ་བྷྱཿཕཊ། དུ་ཡ་ཀ་ས་ཡ་ནི་ཀི་ལི་ཀི་ལ་ཡ་ཧཱུྃ་དྲཱུྃ། ཁྲོ་བ་དང་ནི་འཚིག་པ་དང་། །སྨྲ་འདོད་དང་ནི་
འཚིག་འདྲེ་དང་། །རྐང་ལག་བྱ་བཙག་མང་པོའི་ནད་བྱུང་ན་དབང་ལྡན་ནག་པོའི་གདོན་ཡིན་པས། དབང་ལྡན་གཙོ་བོའི་རིག་སྔགས་ཀྱིས་གཅད། རིགས་ཀྱི་ཁྲོ་བོའི་ཕུར་བུས་གདབ། །དེ་བ་ལོ་ཡཱ་བྷྱཿཕཊ། དེ་བ་ཀི་ལི་ཀི་ལ་ཡ་ཧཱུྃ་དྲཱུྃ། ནམ་ཕྱེད་གུང་ལ་
གཉིད་མེད་དང་། །ཆོ་འཕྲུལ་ཆེན་པོ་འབྱུང་བ་དང་། །བུང་བུ་ཕག་གི་གཟུགས་སྟོན་པ་ནི་ནམ་གྲུ་ནག་མོའི་གདོན་ཡིན་པས། དཔལ་ཆེན་གཙོ་བོའི་རིག་སྔགས་ཀྱིས་གཅད། རིགས་ཀྱི་ཁྲོ་བོའི་ཕུར་བུས་གདབ། །དེ་བ་ཀི་ལི་ཀི་ལ་ཡཱ་བྷྱཿཕཊ། དེ་བ་དྲ་ཏི་ཀི་ལི་
ཀི་ལ་ཡ་ཧཱུྃ་དྲཱུྃ། རྐང་ལག་ཁོལ་ཞིང་ན་བ་དང་། །ཡི་ག་བཅིངས་ནས་སྐྱུག་བྲོ་བའི་ནད་བྱུང་ན་ཡ་མ་ནག་མོའི་གདོན་ཡིན་པས། འཇམ་དཔལ་གཤིན་རྗེའི་རིག་སྔགས་ཀྱིས་གཅད། །མི་ཕམ་མཛེས་པའི་ཕུར་བུས་གདབ། །ཡ་མ་རཱ་ཛ་ཧྲིཿཥྚི་བི་
ཀྲི་ཀྲི་ན་ད་མ་ཧཱ་ཧཱུྃ་དྲཱུྃ། ཙ་ཡ་རྃ་བ་ནི་ཀི་ལི་ཀི་ལ་ཡ་བྷྱཿཕཊ། གཞོགས་སྐམས་པ་དང་རེངས་པ་དང་། །ཞ་གྲུམ་ཤ་ལུས་སྔོ་ལ་འཇམ། །མིག་མདོག་གནག་ཅིང་རྐོང་བ་ནི། །ཤུ་བ་མཛེའི་ཆོ་འཕྲུལ་ནི་ཀླུ་མོ་ནག་མོའི་གདོན་ཡིན་པས། བྱ་ཁྱུང་
ཧེའི་རིག་སྔགས་ཀྱིས་གཅད། །དྲང་སྲོང་རྒད་པོའི་ཕུར་བུས་གདབ། །ནཱ་ག་ལེ་ཡ་ཧཱུྃ་དྲཱུྃ། ཙ་ཡ་ཀ་བྷྱཿཕཊ། སེམས་ལ་ཡེང་ཡེང་སེང་སེང་པོ་རོ་སྟོད་མནན་པ་སྙམ་བྱེད་པ་དང་། སྙང་སྙོང་བྱེད་པའི་ནད་བྱུང་ན། །ཁ་སོ་འབྲུལ་བ་སྙམ་བྱེད་ན་གནོད་
<pb id="107.128a"/>
བསྦྱིན་ནག་པོའི་གདོན་ཡིན་པས། རྣམ་ཐོས་སྲས་ཀྱི་རིག་སྔགས་ཀྱིས་གཅད། །སྤྲུལ་བྱེད་མའི་ཕུར་བུས་གདབ། །ཏི་ཏི་མ་ཡེ་བྷྱཿཕཊ། ཀུ་ཀུ་རཱ་ཛ་ཡེ་ཧཱུྃ་དྲཱུྃ། ཤུ་བ་འབྲུམ་བུ་ན་བ་དང་། །ཤ་ལུས་གཡའ་བའི་ནད་བྱུང་ན་
ནམ་གྲུ་སྐྱོང་བྱེད་རོ་ལངས་ནག་མོའི་གདོན་ཡིན་པས། གཤིན་རྗེ་ཐོགས་མེད་ཀྱི་རིག་སྔགས་ཀྱིས་གཅད། །འདོད་པ་དམར་མོའི་ཕུར་བུས་གདབ། །བ་རེན་ཧེ་ཡ་ཧཱུྃ་དྲཱུྃ། ཀུ་མ་ལ་གུར་དང་བྷྱཿཕཊ། ཁྲག་ཏུ་ན་ཞིང་ལྕི་བ་དང་། །མིག་རྒྱང་རིང་
དུ་མི་མཐོང་བ་དང་། སེམས་ལ་ཡེང་ཡེང་སེང་སེང་པོའི་ནད་བྱུང་ན་ནམ་གྲུ་ཁྱུང་གཤོག་མའི་གདོན་ཡིན་པས། དཔལ་ཆེན་དབང་གི་རིག་སྔགས་ཀྱིས་གཅད། །ཁྲོ་བོ་ཧཱུྃ་ཆེན་འབར་བའི་ཕུར་བུས་གདབ། །དུ་ཡ་ཀུ་ལ་ཧཱུྃ་ཕཊ།
མ་མ་ཁ་དུ་ཡེ་བྷྱཿཕཊ། གཡས་ཀྱི་ལག་པ་ཞ་བ་དང་། རྩིབ་མར་གཟེར་ཞིང་ན་བ་ནི་ལག་གཅིག་ཉབ་པའི་གདོན་ཡིན་པས། དབྱིངས་ཀྱི་ཁྲོ་བོའི་རིག་སྔགས་ཀྱིས་གཅད། །དབང་མོ་དམར་མོའི་ཕུར་བུས་གདབ། །མ་མ་རི་ཧ་ཡ་ཧཱུྃ་དྲཱུྃ། 
ཀ་པ་ལ་ཡ་ཧེ་བྷྱཿཕཊ། མྱོས་ཤིང་ཁྲག་ཏུ་བཤལ་བ་དང་། །མིག་སྔར་སྣ་ཚོགས་གཟུགས་འོང་བ་ནི་སོ་གཅིག་མིག་གཅིག་མའི་གདོན་ཡིན་པས། ལེགས་ལྡན་ཕྱིར་ཟློག་པའི་རིག་སྔགས་ཀྱིས་གཅད། །དཀའ་ཐུབ་གཙོ་བོའི་ཕུར་བུས་གདབ། །རཱཀྵ་སེ་ཧཱུྃ་དྲཱུྃ། རཱཀྵ་
ལྃ་ཀི་ལ་ཡེ་བྷྱཿཕཊ། མ་བདུད་ཀྱི་གདོན་བཅུ་གཉིས་ལ། །དར་དཀར་གུར་གྱི་ནང་ཤེད་ན། །བུད་མེད་མངའ་བདག་ཆོ་འཕྲུལ་ནི། །མི་བཟང་དཀར་མོ་བྱུང་བ་ནི། །གསེར་དང་གཡུས་བརྒྱན་དབང་མོ་ཆེ། །ཡེ་ཤེས་ཀུན་དུ་བཟང་མོའི་གདོན། །དུས་ངན་ཆར་པ་འཁྲུག་
པ་དང་། །སད་དང་སེར་བའི་ཆོ་འཕྲུལ་ཏེ། །ཆོས་ཀྱི་དབྱིངས་ཀྱི་རིག་སྔགས་ཀྱིས་གཅད། །ཏིང་ངེ་འཛིན་གྱི་ཕུར་བུས་གདབ། ནི་དྷརྨ་དྷཱ་ཏུ་ས་མ་ཡ་ཧཱུྃ་དྲཱུྃ། ཀུ་མ་ལ་ཙ་ག་ཡེ་ས་མ་ཡེ་བྷྱཿཕཊ། གཡུ་གུར་གཉིས་ལ་དབང་བྱེད་མ། །མཐིང་ཀ་ཆེན་མོ་དབང་མོ་ཆེ། །བ་
ལང་དྲེ་རྟ་ཞོན་པ་དང་། །འཇིག་རྟེན་ཡོ་ག་ཕུང་བར་བྱེད། །དབང་བྱེད་ཆེན་མོའི་རིག་སྔགས་ཀྱིས་གཅད། །ཁྱབ་པ་ཆེན་མོའི་ཕུར་བུས་གདབ། ཨ་ར་ལི་བྷྱཿཕཊ། ར་དུ་ཧཱུྃ་དྲཱུྃ། བྱི་རུའི་གུར་གསུམ་དབང་བྱེད་མ། །གུར་ནང་སྙིང་གི་མངའ་བདག་སྟེ། །གསེར་གུར་མཆོད་
<pb id="107.128b"/>
པའི་རིག་སྔགས་ཀྱིས་གཅད། །དཀའ་ཐུབ་གཙོ་བོའི་ཕུར་བུས་གདབ། །ཏིཥྚ་ཏིཥྚ་ནི་བྷྱཿཕཊ། བ་པཱ་མ་ཧཱུྃ་དྲཱུྃ། གསེར་གུར་བཞི་ལ་དབང་བྱེད་མ། །ལྷ་གོར་བ་དང་ལྷོག་ནད་ཀུན་གྱི་བདག །འཇམ་དཔལ་རོ་ཏན་གྱི་རིག་སྔགས་ཀྱིས་གཅད། །མི་ཕམ་མཛེས་
པའི་ཕུར་བུས་གདབ། །རོ་རོ་བྃ་ཧཱུྃ་དྲཱུྃ། ཀུ་ཀུ་ཡེ་བྷྱཿཕཊ། མཐིང་ནག་གི་གུར་ལྔ་ལ་དབང་བྱེད་མ། །གཟེར་མ་ཁ་རལ་བུད་མེད་ཡིན། །ཆུ་སོའི་ནད་དང་ལྐོག་ནད་དང་། །ཁྲག་ནད་དང་ནི་ཤུ་བའི་ནད། །ཡ་མ་རོལ་པའི་རིག་སྔགས་ཀྱིས་གཅད། །མི་ཕམ་རོལ་པའི་ཕུར་བུས་
གདབ། ཡ་གོ་ལེ་ཧཱུྃ་དྲཱུྃ། ཕྲ་དོ་ཕྲ་ཡེ་བྷྱཿཕཊ། བསམ་མེད་ཞིང་ཆེན་གྱི་གུར་དྲུག་ལ་དབང་བྱེད་མ། །ལྷ་མོ་ཉིད་ཀྱི་ནད་ལགས་ཏེ། །ཁ་ནས་ཁྲག་ཏུ་སྐྱུག་པ་དང་། །ལུས་ལ་ཚ་བ་སྐྱེས་པ་དང་། །ཡན་ལག་འཁོངས་པར་བྱེད་པའོ། །ཡ་མ་ཐུགས་རྗེའི་རིག་སྔགས་ཀྱིས་
གཅད། །ཡ་མ་ཆབས་བྱེད་ཀྱི་ཕུར་བུས་གདབ། །ཙ་ག་ཡ་བྃ་བྷྱཿཕཊ། གུར་ལ་དེ་ཧཱུྃ་དྲཱུྃ། རེ་ལྡེའི་གུར་བདུན་པའི་ནང་ཤེད་ན། །ཁྲམ་ལ་འདེབས་པའི་མ་མོ་སྟེ། །ཁ་ནས་ཁྲག་ནད་འབེབས་པ་དང་། །ལུས་ལ་ཚ་བའི་མེ་ཆེན་སྦར་བ་དང་། །ཟངས་གྲི་ཐོགས་པའི་ལས་
བྱེད་དེ། །ཁྱུང་ཆེན་འབར་བའི་རིག་སྔགས་ཀྱིས་གཅད། །དུག་ཆེན་ཚར་གཅོད་ཀྱི་ཕུར་བུས་གདབ། །ད་ཧེ་ཡ་ཡ་ཧཱུྃ་དྲཱུྃ། མེ་ཙ་ཡེ་བྷྱཿཕཊ། གླང་པོ་ཆེའི་གུར་བརྒྱད་པའི་ནང་ཤེད་ན། །བོང་བུ་དྲེའུ་ཞོན་པའི་བུད་མེད་དེ། །ལྷོག་པ་གློ་དང་རྐོང་པ་ནད་ཀྱི་བདག །
གཤིན་རྗེ་ཐུགས་ཀྱི་རིག་སྔགས་ཀྱིས་གཅད། །འབར་མ་དབང་གི་ཕུར་བུས་གདབ། །ཙཀྲ་ཀི་ལི་ཀི་ལ་ཡེ་བྷྱཿཕཊ། ཨཱ་ཀོ་ལྃ་ཧཱུྃ་དྲཱུྃ། བསེ་གུར་ཁྲ་བོ་དགུའི་ནང་ཤེད་ན། །རྡ་བྲན་སྨན་གྱི་གཙོ་མོ་དགུས། །སེར་བ་སད་དང་འགོང་ནད་དང་། །ཕུང་བྱེད་ཁང་པ་རྡིབ་
པ་དང་། །ལྦོ་ཞིང་སྣ་ཐབས་སུན་པ་ནི་ནག་པོ་དགུའི་ནད་ཡིན་པས། དབྱིངས་ཀྱི་གཙོ་མོའི་རིག་སྔགས་ཀྱིས་གཅད། །འཁོར་བ་རབ་འཇོམས་ཀྱི་ཕུར་བུས་གདབ། །ཀུ་མ་ལ་ཡ་ཧཱུྃ་དྲཱུྃ། ཤ་མ་མ་ཡེ་བྷྱཿཕཊ། མཐིང་ནག་གི་གུར་བཅུ་ཕུབ་པའི་ནང་ཤེད་ན། །གུར་ལ་
དབང་བ་བཅུ་གནས་པ། །མཛེ་དང་ཤུ་བ་གཡན་པ་དང་། །དུག་སྦྱོར་མ་དང་འཁྲུག་བྱེད་དང་། །གྲི་ཐབས་སུ་གསོད་པར་བྱེད་པ་ནི་ཁྲོ་བོ་གྲགས་འཛིན་གྱི་རིག་སྔགས་ཀྱིས་གཅད། ཁྱབ་པ་མའི་ཕུར་བུས་གདབ། །ཨ་ཀོ་ཤ་མེ་ར་ར་ཧཱུྃ་དྲཱུྃ། པྲ་དུ་ལེ་བྷྱཿཕཊ།
<pb id="107.129a"/>
གསང་བ་པད་མ་གུར་བཅུ་གཅིག་པའི་ནང་ཤེད་ན། །བཅུ་གཅིག་དབང་གི་གུར་བདག་མོ། །ཁྱབ་བདལ་ཆེན་མོ་དབང་གི་སྐུ། །འཇིག་རྟེན་དུ་ཆར་སྒོ་གཟའ་ཡིས་འགེགས་ཤིང་། ཆར་པ་འབེབས་སུ་མི་སྟེར་བ་ནི་དཔལ་ཆེན་དབྱིངས་
ཀྱི་རིག་སྔགས་ཀྱིས་གཅད། །མཛེས་མ་ས་འཛིན་མའི་ཕུར་བུས་གདབ། །ཨ་ཀོ་མུན་བྷྱཿཕཊ། ཙ་ཡེ་མ་ཧཱུྃ་དྲཱུྃ། ག་ཕུར་ཤེལ་གྱི་གུར་བཅུ་གཉིས་པའི་ནང་ཤེད་ན། །མུ་ཁ་ལེ་མ་ཅིག་དབྱིངས་ཀྱི་ཡུམ། །བཅུ་གཉིས་བཅུ་བཞི་ཁྱོད་ལ་རྫོགས། །འགྲོ་བ་
ཡོངས་ལ་སྨན་སླད་དུ། །བདུད་རྩིའི་བཅུད་ཀྱི་ནང་ན་བཞུགས། །ཕྱག་ན་རིག་པ་ཐུགས་ཀྱི་སྡོང་བུ་བསྣམས། །སྲིད་པ་ཐམས་ཅད་དུས་གཅིག་གསལ། །གསལ་འབར་ཐུགས་ཀྱི་དཀྱིལ་འཁོར་དུ། །བདུད་བཞི་ཤིན་ཏིང་ཀུ་རུ་སྭཱ་ཧཱ། རི་ཚེ་འགོང་
གཡག་ཤན་ཏིང་ཀུ་རུ་སྭཱ་ཧཱ། ཕོ་བདུད་བཅུ་གཉིས་ཤན་ཏིང་ཀུ་རུ་སྭཱ་ཧཱ། མོ་བདུད་བཅུ་གསུམ་ཤན་ཏིང་ཀུ་རུ་སྭཱ་ཧཱ། སྐོས་རྗེ་དྲང་དཀར་ཤན་ཏིང་ཀུ་རུ་སྭཱ་ཧཱ། གནམ་ཐེ་དཀར་པོ་ཤན་ཏིང་ཀུ་རུ་སྭཱ་ཧཱ། བར་ཐེ་ཁྲ་བོ་ཤན་ཏིང་ཀུ་རུ་སྭཱ་ཧཱ། ས་ཐེ་
ནག་པོ་ཤན་ཏིང་ཀུ་རུ་སྭཱ་ཧཱ། བྱང་ཤར་མཚམས་ཀྱི་གདོན་བཙན་འགོང་དམར་པོ་ཤན་ཏིང་ཀུ་རུ་སྭཱ་ཧཱ། ཡམས་དང་ནད་ཀྱི་བདག་མོ་ཤན་ཏིང་ཀུ་རུ་སྭཱ་ཧཱ། སྨན་དང་ཡུལ་ས་ཤན་ཏིང་ཀུ་རུ་སྭཱ་ཧཱ། དཔལ་ལྷ་མོ་ནག་མོའི་གཙུག་ཏོར་ཕན་ཡོན་རྩ་བ་དང་བཅས་
པ་གདོན་ཟློག་པའི་མདོའི་གཟུངས་འདི་ནི་ལན་གསུམ་དུ་དག་པར་ཀླགས་ཏེ། ལས་དཀའ་བ་ལ་དམོད་བཙུགས་ན་ཇི་ལྟར་བསམས་པ་ལྟར་འགྲུབ་པར་འགྱུར་རོ། །བསེ་ཕོར་གྱི་ནང་དུ་གཏོར་མ་ལྔ་བྱས་ལ། ཆོ་ག་གཞུང་བཞིན་དུ་བྱས་ན། ཇི་ལྟར་འདོད་
པ་བཞིན་དུ་འགྲུབ་པར་འགྱུར་རོ། །དཔལ་ལྷ་མོ་གཙུག་ཏོར་གྱིས་གདོན་ཟློག་པ་འདི་ནི་མཚན་མར་བཟུང་སྟེ། ཡང་དང་ཡང་དུ་བཏོན་ཞིང་ཆོ་ག་གཞུང་བཞིན་དུ་བྱས་ཏེ། གཏོར་མ་ཆུ་ཆེན་པོ་འམ། རི་མཐོན་པོ་ལ་བསྐྱལ་ན། འཁྲུག་པ་ཆེན་པོ་
བྱེད་ན་གཡུལ་ལས་རྒྱལ་བར་འགྱུར་རོ། །དྲག་པོའི་ལས་བྱེད་ན་དགྲ་བོའི་སྙིང་ལ་གཏད་དེ་གུར་བཅུ་གཉིས་ཀྱི་བདག་མོ་ལ་གཏད་ན་དགྲ་ཕུང་ཞིང་རླག་པར་འགྱུར་རོ། །དཔལ་ལྷ་མོ་གཙུག་ཏོར་རོལ་པའི་ཏན་ཏྲ། རྫོགས་སོ།།  །།